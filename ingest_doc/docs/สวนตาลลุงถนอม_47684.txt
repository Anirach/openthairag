Title: สวนตาลลุงถนอม
Content: “สวนตาลลุงถนอม” แหล่งเรียนรู้ภูมิปัญญาตาลโตนด หรือกลุ่มอนุรักษ์และสืบสานตาลโตนด มีการปลูกต้นตาลเรียงกันเป็นแถว ภายในพื้นที่กว่า 10 ไร่  และวิถีการทำตาลของชาวบ้าน ที่นับว่าหาดูยากในเมืองไทย เป็นชุมชนที่โดดเด่นไปด้วยภูมิปัญญาจนถูกยกให้เป็นหนึ่งในชุมชนท่องเที่ยวที่น่าสนใจมากแห่งหนึ่ง
       ซึ่งมีลักษณะเด่นอยู่ที่โคนต้นตาลจะอ้วน ขนาดใหญ่กว่าต้นตาลทั่วไปเพราะพอต้นตาลเริ่มโต หรือที่ภาษาชาวสวนตาลเรียกว่า “ตั้งครก” หรือ “ตั้งสะโพก” ลุงถนอมจะใช้มีดสับตรงกาบที่หุ้มกับต้นแล้วลอกออก จากนั้นปล่อยทิ้งไว้ 7 8 วัน จะเห็นได้ว่าเกิดความเปลี่ยนแปลงขึ้น คือต้นตาลจะพองตัวและขยายออกหลายเซนติเมตร ส่วนมากแล้ว ต้นตาลที่เราเห็นขึ้นอยู่มากมายในเมืองเพชรนั้นเป็นต้นตาลที่ขึ้นเองตามธรรมชาติ โดยลูกตาลที่สุกหล่นสะสมอยู่ที่โคนต้น เมื่อถึงหน้าน้ำเมืองเพชรจะเกิดน้ำท่วมเกือบทุกปี เมื่อน้ำมาก็จะพัดพาลูกตาลเหล่านั้นกระจายไปตามพื้นที่ต่างๆ และเมื่อน้ำแห้งต้นตาลก็จะเติบโตขึ้นเป็นต้นสูง เรียงกันเป็นทิวแถวจนลำต้นสูงใหญ่ กลายเป็นอุโมงค์ต้นตาลที่สวยงาม  และมุมถ่ายภาพที่ถ่ายรูปออกมาแล้วสวยไม่แพ้ซุ้มต้นไม้ที่ไหน  ยิ่งมีลำแสงจากดวงอาทิตย์สาดส่องผ่านลงมาตามช่องแสงด้วย ยิ่งเพิ่มความมีมิติและสวยเพิ่มขึ้น เดินเล่นถ่ายภาพ ฟังเสียงนก เสียงไม้ไปด้วย ให้ความรู้สึกผ่อนคลาย
       อีกทั้งยังให้ผลผลิตออกมาหลากหลาย ทั้งจาวตาล ลูกตาลสด หรือน้ำตาลโตนด ที่นำไปเป็นส่วนผสมที่สำคัญในการผลิตเป็นขนมไทยนานาชนิดแล้วยังเป็นแหล่งเรียนรู้ ศึกษาดูงานด้านการทำตาล ให้กับเยาวชน นักท่องเที่ยว และผู้สนใจเข้ามาศึกษาอีกด้วย ซึ่งจะได้เห็นต้นตาลแล้ว ก็จะได้ความรู้ประโยชน์ของต้นตาล การเก็บน้ำตาลโตนด การเคี่ยวน้ำตาล มีการสาธิตทำขนมตาลอร่อยๆ มาให้ได้ชมและชิมกัน

Nearby Location:  ตั้งอยู่ในอำเภอบ้านลาดห่างจากตัวเมืองไม่ไกลมาก
Address: 
Region: ภาคกลาง
Alley: 
Road: 
Subdistrict: 
District: บ้านลาด
Province: เพชรบุรี
Category: แหล่งท่องเที่ยวทางธรรมชาติ
Sub Type: ทุ่งดอกไม้และพืชพันธุ์
Facilities Contact: 
Telephone: 087 8007716
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน ตั้งแต่เวลา  7.30 น. – 18.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.02231041350664,99.91345041322323
UUID: f87d6a90-4b07-4f3c-bf55-bb196c81512e
Created Date: 2024-09-23
Updated Date: 2024-09-23
URL: 
Published Date: 