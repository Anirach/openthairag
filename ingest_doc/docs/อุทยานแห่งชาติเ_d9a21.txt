Title: อุทยานแห่งชาติเขาสามร้อยยอด (Sam Roi Yot National Park)
Content: อุทยานแห่งชาติเขาสามร้อยยอด เป็นชื่อที่มีตำนานเล่าว่า พื้นที่แถบนี้เคยเป็นทะเลที่มีหมู่เกาะน้อยใหญ่เรียงรายกัน ครั้งหนึ่งเคยมีเรือสำเภาจีนแล่นผ่านมาประสบลมพายุอย่างรุนแรง จึงแวะหลบภัยเข้ามาตามร่องน้ำด้านทิศตะวันตกของเกาะ แต่เนื่องจากไม่ชำนาญในพื้นที่ เรือสำเภาได้ชนกับหินโสโครกจนเรือนั้นล่ม ผู้คนจมน้ำตายจำนวนมาก ส่วนผู้คนที่เหลือรอดตายนั้นต่างพากันขึ้นมาอาศัยอยู่บนเกาะประมาณ 300 คน นี่จึงเป็นที่มาของชื่อ  เกาะสามร้อยรอด  ต่อมาระดับน้ำทะเลได้ค่อยๆลดลง จากเกาะที่มีน้ำล้อมรอบจึงกลายเป็นภูเขา หลังจากนั้นก็มีชาวบ้านที่เรียกชื่อกันจนความหมายมีการคลาดเคลื่อนเป็น  เขาสามร้อยยอด  บริเวณที่สันนิษฐานว่าเรือสำเภาที่จมนั้นชาวบ้านเรียกว่า  อ่าวทะเลสาบ  ซึ่งเคยมีผู้พบซากเสากระโดงเรือโบราณในบริเวณนี้ด้วยเช่นกัน บางข้อสันนิษฐานบอกว่า เป็นเพราะมีต้นสามร้อยยอดขึ้นอยู่ หรือมียอดเขามากมายถึง 300 ยอด พื้นที่ส่วนที่เป็นทุ่งสามร้อยยอด เมื่อวันที่ 16 ธันวาคม 2513 ถูกให้เป็นที่จัดสรรแก่ราษฎร แต่สภาพพื้นที่ที่เป็นดินเหนียว เค็ม และหนึ่งในสามของพื้นที่มีน้ำท่วมขังตลอดปี ซึ่งยากที่จะพัฒนาเพื่อทำการเกษตร ประกอบกับงบประมาณเพื่อใช้ในการดำเนินการจัดสรรพื้นที่ไม่เพียงพอ การดำเนินการจัดสรรจึงยกเลิกไป ปล่อยพื้นที่คงสภาพเป็นทุ่งแขมธรรมชาติ เป็นที่อยู่ของนกไม่ต่ำกว่า 157 ชนิด กรมป่าไม้จึงขอผนวกพื้นที่ดังกล่าว และเพื่อไม่ให้เกิดความเดือดร้อนแก่ราษฎร คณะกรรมการได้ทำการจำแนกประเภทที่ดินให้ผนวกพื้นที่เพียงครึ่งหนึ่งของทุ่งสามร้อยยอด

Nearby Location: อยู่ในเขตอำเภอกุยบุรีและกิ่งอำเภอสามร้อยยอด
Address: หมู่ 2 บ้านเขาแดง 
Region: ภาคกลาง
Alley: 
Road: 
Subdistrict: กุยบุรี
District: กุยบุรี
Province: ประจวบคีรีขันธ์
Category: แหล่งท่องเที่ยวทางธรรมชาติ
Sub Type: อุทยานแห่งชาติ
Facilities Contact: 
Telephone: 0 3282 1568
Email: np_khaosamroiyot@hotmail.com
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 16.00 น.
Activity: 
Suitable Duration: 
Fee (TH): 40.0
Fee (TH Kid): 20.0
Fee (EN): 200.0
Fee (EN Kid): 100.0
Remark: 
Location: 12.2411111, 99.9397221999999
UUID: 67e4b524-47c4-46d4-a61f-94336becd47b
Created Date: 2024-09-23
Updated Date: 2024-09-23
URL: 
Published Date: 