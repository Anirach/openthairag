Title: อุทยานแห่งชาติกุยบุรี (Kui Buri National Park)
Content: อุทยานแห่งชาติกุยบุรี มีเนื้อที่ 605,625 ไร่ หรือ 969 ตารางกิโลเมตร พื้นที่ครอบคลุมอยู่ในหลายอำเภอ ทั้งอ.ปราณบุรี อ.สามร้อยยอด อ.กุยบุรี และอ.เมืองประจวบคีรีขันธ์ จังหวัดประจวบคีรีขันธ์ อุทยานแห่งนี้เป็นป่าต้นน้ำลำธาร ประกอบด้วยทรัพยากรธรรมชาติที่สำคัญและมีคุณค่า เช่น พันธุ์ไม้ สัตว์ป่า ตลอดจนทิวทัศน์อันสวยงาม เพื่อให้คงอยู่ในสภาพธรรมชาติเดิม มิให้ถูกทำลายหรือเปลี่ยนแปลงไปสิ่งเหล่าได้อนุรักษณ์ไว้เพื่อเป็นประโยชน์แก่การศึกษาและรื่นรมย์ของประชาชน อุทยานแห่งชาติกุยบุรี เป็นแหล่งทรัพยากรธรรมชาติที่อุดมสมบูรณ์ เป็นแหล่งรวบรวมความหลากหลายของสัตว์ป่าที่สำคัญแห่งหนึ่งในภูมิภาคตะวันตกของประเทศไทย ด้วยความหลากหลายของระบบนิเวศส่งผลให้ประชากรของสัตว์ป่ามีความสำคัญต่อระบบนิเวศหลายชนิดดังนี้ สัตว์เลี้ยงลูกด้วยนม ได้แก่ ช้างป่า วัวแดง กระทิง เลียงผา เก้งหม้อ เก้ง เสือโคร่ง เสือดาว หมีควาย ค่างแว่น และชะนีธรรมดา ฯลฯ สัตว์ป่าสงวนที่สำรวจพบในอุทยานแห่งชาติกุยบุรี สัตว์ป่าสงวน หมายถึง สัตว์ป่าหายาก 15 ชนิด ตามพระราชบัญญัติสงวนและคุ้มครองสัตว์ป่า พ.ศ. 2535 ได้แก่ แมวลายหินอ่อน พะยูน เก้งหม้อ นกกระเรียน เลียงผา กวางผา ละองหรือละมั่ง สมัน กูปรี ควายป่า แรด กระซู่ สมเสร็จ นกแต้วแล้วท้องดำ และ นกเจ้าฟ้าหญิงสิรินธร อุทยานแห่งชาติกุยบุรี มีภูมิอากาศจัดอยู่ในประเทศฝนเมืองร้อน เฉพาะฤดู (Tropical Savannah Climate) อุณหภูมิจะสูงตลอดทั้งปี และมีช่วงแล้งที่เห็นได้ชัดในรอบปี ทั้งนี้ตามระบบการจำแนกทางภูมิศาสตร์นั้น ลักษณะข้างต้นเป็นภูมิอากาศแบบกึ่งชื้นแล้ง ซึ่งหมายถึงในฤดูร้อนจะมีช่วงเวลากลางวันยาว และในฟดูหนาวที่จะมีช่วงเวลากลางวันที่สั้น จะมีช่วงที่มีน้ำมากเกินเพียงพอเป็นระยะเวลาสั้นๆ หรือไม่มีเลย โดยมีฤดูใหญ่แบ่งออกเป็น 3 ฤดู คือ 1.ฤดูฝน จะเริ่มตั้งแต่กลางเดือนพฤษภาคม จนถึงกลางเดือนพฤศจิกายน เป็นระยะเวลาประมาณ 7 เดือน โดยได้รับอิทธิพลจากลมมรสุมตะวันตกเฉียงใต้ ซึ่งลมนี้พัดมาจากมหาสมุทรอินเดีย โดยฝนจะหนักในเดือนพฤษภาคม แล้วฝนจะทิ้งช่วงในเดือนมิถุนายน และเดือนกรกฎาคม หลังจากนั้นฝนจะตกหนักในช่วงเดือนสิงหาคม ถึงเดือนพฤศจิกายน 2.ฤดูหนาว เริ่มตั้งแต่กลางเดือนธันวาคม ถึงปลายเดือนกุมภาพันธ์ ในระยะนี้จะเป็นมรสุมตะวันออกเฉียงใต้ ซึ่งลมนี้จะพัดมาจากบริเวณความกดอากาศสูงในทะเลจีนใต้ซึ่งจะพัดเอาความร้อนชื้นมา 3.ฤดูร้อน เริ่มตั้งแต่กลางเดือนกุมภาพันธ์ ถึงกลางเดือนพฤษภาคม โดยระยะนี้เป็น ช่วงรอยต่อของฤดูลมมรสุมหลังจากสิ้นฤดูลมมรสุมตะวันออกเฉียงเหนือแล้ว อากาศจะเริ่มร้อน และมีอากาศร้อนที่สุดในเดือนเมษายน แต่ไม่ร้อนมากนักเนื่องจากภูมิประเทศเป็นคาบสมุทรอยู่ใกล้ทะเล กระแสลมและไอน้ำจากทะเลทำให้อากาศคลายร้อนลงไปมาก

Nearby Location: ตั้งอยู่ในตำบลหาดขาม อำเภอกุยบุรี
Address: หมู่ที่ 9 บ้านย่านซื่อ
Region: ภาคกลาง
Alley: 
Road: 
Subdistrict: กุยบุรี
District: กุยบุรี
Province: ประจวบคีรีขันธ์
Category: แหล่งท่องเที่ยวทางธรรมชาติ
Sub Type: อุทยานแห่งชาติ
Facilities Contact: 
Telephone: 0 3251 0453 , 08 1776 2410 
Email: kuiburi_np@hotmail.co.th  , kuiburi_np@hotmail.com
Website: www.facebook.com/kuiburinp.thailand/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 18.00 น.
Activity: 
Suitable Duration: 
Fee (TH): 40.0
Fee (TH Kid): 20.0
Fee (EN): 200.0
Fee (EN Kid): 100.0
Remark: 
Location: 12.0517132, 99.62391509999999
UUID: 58b3ed91-dd49-4e08-b900-8a5eed4acf30
Created Date: 2024-09-23
Updated Date: 2024-09-23
URL: 
Published Date: 