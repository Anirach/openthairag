Title: อ่างเก็บน้ำห้วยไม้เต็ง (ไม่มี)
Content: อ่างเก็บน้ำห้วยไม้เต็ง ครอบคลุมพื้นที่ประมาณ 199 ตารางกิโลเมตรใน เขต อ.จอมบึงและ อ.บ้านคา ใช้เป็นแหล่งกักเก็บน้ำเพื่อการเกษตรและประปา  อ่างเก็บน้ำห้วยไม้เต็ง ยังเป็นแหล่งท่องเที่ยว พักผ่อน เล่นน้ำ ตกปลา ชมนก เป็นจุดแวะพักยามเย็นดูพระอาทิตย์ลับขอบฟ้า  เป็นพื้นที่สาธารณะ สามารถกางเต็นท์ค้างแรมใช้ชีวิตกลางแจ้งได้  ห้วยไม้เต็งอยู่ติดถนนหลวงสาย 3208 เส้นทางสู่ อ.สวนผึ้ง  ช่วงเวลาแนะนำคือ ช่วงเย็นอากาศไม่ร้อน 

อ่างเก็บน้ำห้วยไม้เต็งเป็นแหล่งน้ำธรรมชาติที่สำคัญต่อวิถีชีวิตของผู้คน พืช และสัตว์ ทั้งทางนิเวศวิทยาและสังคมอย่างยาวนาน เมื่อปี 2538 กรมชลประทานได้ดำเนินการสร้างอ่างเก็บน้ำสำนักห้วยไม้เต็งขึ้นในลำห้วยน้ำ สำนักห้วยไม้เต็ง เพื่อเป็นแหล่งกักเก็บน้ำสำหรับการเกษตรและระบบประปาของ อ.จอมบึง และ อ.เมือง จ.ราชบุรี แต่พบว่าอ่างเก็บน้ำห้วยสำนักไม้เต็งประสบปัญหาปริมาณน้ำกักเก็บไม่เต็มอ่าง เนื่องจากพื้นที่ต้นน้ำของห้วยไม้เต็งมีสภาพเสื่อมโทรม พื้นที่ถูกบุกรุกเพื่อใช้ประโยชน์ในด้านต่างๆ ทำให้เกิดการเปลี่ยนแปลงทางอุทกวิทยาและระบบนิเวศ เป็นผลให้เกิดปัญหาการลดลงของปริมาณน้ำ ลำน้ำตื้นเขิน คุณภาพน้ำเสื่อมโทรม กอปรกับสภาพพื้นที่ดังกล่าวประสบปัญหาภัยแล้งอย่างรุนแรงตลอดระยะเวลาที่ ผ่านมา ซึ่งส่งผลกระทบต่อวิถีชีวิตและคุณภาพชีวิตของผู้คนในพื้นที่อย่างมาก จากปัญหาดังกล่าว กรมทรัพยากรน้ำ กระทรวงทรัพยากรธรรมชาติและสิ่งแวดล้อม ในฐานะหน่วยงานหลักที่เกี่ยวข้องกับการบริหารทรัพยากรน้ำของประเทศ จึงได้จัดทำโครงการอนุรักษ์ฟื้นฟูแหล่งน้ำห้วยไม้เต็ง จ.ราชบุรี ซึ่งเป็นหนึ่งในโครงการที่จะฟื้นฟูระบบนิเวศต้นน้ำ แก้ไขปัญหาการขาดแคลนน้ำ ทั้งน้ำเพื่ออุปโภคบริโภคและการเกษตร เป็นการเพิ่มปริมาณน้ำให้กับแหล่งน้ำในลำห้วยไม้เต็ง และยังลดปัญหาอุทกภัยได้อีกด้วย

Nearby Location: อยู่ติดถนนหลวง สาย 3208 เส้นทางสู่ อำเภอสวนผึ้ง ห่างจากตัวอำเภอเมืองราชบุรี 20 กิโลเมตร
Address: 
Region: ภาคกลาง
Alley: 
Road: 
Subdistrict: 
District: เมืองราชบุรี
Province: ราชบุรี
Category: แหล่งท่องเที่ยวทางธรรมชาติ
Sub Type: เขื่อน/อ่างเก็บน้ำ
Facilities Contact: 
Telephone: 0 3233 7688(เทศบาลเมืองราชบุรี)
Email: 
Website:  
Facebook: 
Instagram: 
Line: 
TikTok: 
YouTube: 
Start-End: ไม่มีเวลาเปิด ปิด  ช่วงเวลาแนะนำคือ ช่วงเย็น
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.513341, 99.6086327
UUID: 33567990-aedf-4d77-b76e-f91880419215
Created Date: 2024-09-23
Updated Date: 2024-09-23
URL: 
Published Date: 