Title: วนอุทยานเมืองเก่าชัยบุรี (Muang Kao Chai Buri Forest Park)
Content: เมืองเก่าชัยบุรี คืออีกหนึ่งสถานที่ท่องเที่ยวที่มีชื่อเสียงในเขตวนอุทยานเมืองเก่าชัยบุรี ซึ่งตั้งอยู่ที่ตำบลชัยบุรี อำเภอเมือง จังหวัดพัทลุง เป็นชุมชนโบราณ เคยเป็นที่ตั้งเมืองพัทลุงในสมัยอยุธยา ซึ่งพื้นที่ส่วนใหญ่ของเมืองเก่าอยู่ในหุบเขา มีคูเมือง กำแพงเมืองที่แข็งแรง มีปืนใหญ่ไว้ป้องกันศัตรู

เมืองเก่าชัยบุรี เป็นแหล่งท่องเที่ยวทางประวัติศาสตร์ที่น่าศึกษาอีกแห่งหนึ่งของจังหวัดพัทลุง ตามหลักฐานที่ได้บันทึกเก็บไว้มาตั้งแต่อดีต ก็ระบุว่า เมืองพัทลุงเขาชัยบุรี จัดตั้งขึ้นเป็นเมืองสมบูรณ์ในสมัยสมเด็จพระนารายณ์แห่งกรุงศรีอยุธยา หรือ เมื่อประมาณ พ.ศ. 2223

ภายในเมืองเก่ามีโบราณสถานที่มีประวัติความเป็นมาปรากฏหลักฐานทางโบราณคดี เป็นอนุสรณ์สถานและมรดกทางวัฒนธรรมของจังหวัดพัทลุงที่ควรค่าแก่การอนุรักษ์ไว้ สิ่งสำคัญที่พบบริเวณเมืองเก่า เช่น เจดีย์ ก่ออิฐถือปูนย่อมุมไม้สิบสองพบบริเวณวัดเขา (ช้าง) เสื้อเมืองชัยบุรี ซึ่งเป็นเนินดินรูปสามเหลี่ยมเคยเป็นที่ตั้งของเสื้อเมืองหรือหลักเมืองในสมัยอยุธยา

เจดีย์วัดเขา เป็นหนึ่งในตัวอย่างของความศรัทธาในศาสนาพุทธของชาวพัทลุง เจดีย์วัดเขาสร้างขึ้นบนยอดเขา ใช้วัสดุที่หาได้จากธรรมชาตินำมาสร้างเป็นส่วนฐานของเจดีย์ นับว่าเจดีย์วัดเขาเป็นสถานที่เก่าแก่ที่สำคัญแห่งหนึ่งของจังหวัดพัทลุง ซึ่งประชาชนในท้องถิ่นนับถือ เป็นสถานที่ศักดิ์สิทธิ์และเป็นหลักฐานที่สำคัญทางด้านการศึกษาประวัติศาสตร์ท้องถิ่น

Nearby Location: บ้านคอกวัว ห่างจากตัวเมืองพัทลุงไปทางทิศเหนือ ระยะทางประมาณ 10 กิโลเมตร 
Address: หมู่ 1 บ้านคอกวัว
Region: ภาคใต้
Alley: 
Road: 
Subdistrict: 
District: เมืองพัทลุง
Province: พัทลุง
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 7461 3093 / 0 7482 9798
Email: reserre@dnp.go.th
Website: www.Park.go.th
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 7.681968823824158,100.05760305451963
UUID: 3c5e62de-9ceb-41f9-bf53-6969ea32888f
Created Date: 2024-09-23
Updated Date: 2024-09-23
URL: 
Published Date: 