Title: วัดไชยศรี (Wat Chai Si)
Content: สร้างขึ้นเมื่อปี พ.ศ.2408 สิ่งที่น่าสนใจคือภาพจิตรกรรมฝาผนังที่ดูสวยงามแปลกตาฝีมือนายทอง ทิพย์ชา ช่างพื้นบ้านชาวมหาสารคาม ภาพจิตรกรรมที่วัดนี้จะเขียนทั้งภายในและภายนอกสิม(โบสถ์) สิ่งที่สะดุดตาอันดับแรกคือการใช้สี ช่างจะเขียนด้วยสีฝุ่นโทนสีคราม เหลือง ขาว มองสบายตา ลักษณะการเขียนภาพเน้นสัดส่วนที่เกินจริง อารมณ์ของภาพดูสนุกสนาน ตัวละครจะออกท่าทางโลดโผน เรื่องราวที่เขียนบนฝาผนังด้านนอกเป็นรูปนรกแปดขุม ภาพพระเวสสันดร นิทานพื้นบ้านเรื่องสังข์สินไชย ภาพทวารบาล ส่วนด้านในจะเล่าเรื่องพุทธประวัติ มีภาพเทพ มนุษย์และสัตว์ต่างๆ แต่ปรกติวัดในต่างจังหวัดยังคงเคร่งตามประเพณีเดิม คือผู้หญิงไม่สามารถเข้าไปภายในโบสถ์ได้ ซึ่งวัดไชยศรีก็เป็นวัดหนึ่งที่ยังรักษาธรรมเนียมนี้อยู่ลักษณะทางสถาปัตยกรรมของสิมโบราณ เดิมเป็นหลังคาแบบอีสานคือมีปีกยื่น ต่อมาหลังคาชำรุดชาวบ้านจึงร่วมกันปฏิสังขรณ์ใหม่เป็นแบบรัตนโกสินทร์ซึ่งไม่สามารถกันแดดกันฝนได้ทั่วถึงจึงทำให้ภาพจิตรกรรมที่ผนังด้านนอกเลือนไปบ้างแต่อย่างไรก็ดีกรมศิลปากรก็ได้เข้ามาต่อเติมปีกด้านข้างของโบสถ์แล้ว นอกจากนั้นยังยกพื้นขึ้นเพื่อป้องกันน้ำกัดเซาะฐานด้วย

Nearby Location: อยู่ใกล้กับสำนักงานเทศบาลตำบลสาวะถี อำเภอเมืองขอนแก่น
Address: หมู่ 8 บ้านสาวะถี
Region: ภาคตะวันออกเฉียงเหนือ
Alley: 
Road: 
Subdistrict: 
District: เมืองขอนแก่น
Province: ขอนแก่น
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 08 9276 4202
Email: wchaisri139@gmail.com
Website: m.facebook.com/260639874026537
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30  18.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 16.5089511, 102.6969544
UUID: 428fce97-7b9e-466d-b44c-f53c68d1584e
Created Date: 2024-09-23
Updated Date: 2024-09-23
URL: 
Published Date: 