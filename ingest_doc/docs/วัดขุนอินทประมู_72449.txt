Title: วัดขุนอินทประมูล (Wat Khun Intha Pramul)
Content: เป็นวัดที่ประดิษฐานพระนอนองค์ใหญ่ที่มีชื่อว่า พระศรีเมือง แห่งทุ่งโพธิ์ทอง อยู่ในเขตตำบลอินทประมูล เป็นวัดโบราณสร้างขึ้นในสมัย กรุงสุโขทัย ดูได้จากซากอิฐแนวเขตเดิมคาดว่าน่าจะเป็นวัดขนาดใหญ่ เพราะเป็นที่ประดิษฐานพระพุทธไสยาสน์ที่ยาวเป็นอันดับที่สองในประเทศไทยมีความยาวถึง 50 เมตร (25 วา) รองจากพระนอนที่ จังหวัดสมุทรปราการ
เดิมประดิษฐานอยู่ในวิหาร แต่ถูกไฟไหม้ปรักหักพังไป เมื่อคราวเสียกรุงศรีอยุธยา ครั้งที่ 1 เหลือแต่องค์พระตากแดดตากฝน อยู่กลางแจ้งมานานนับเป็นร้อย ๆ ปี องค์พระพุทธรูปมีลักษณะและขนาดใกล้เคียงกับพระนอนจักรสีห์ จังหวัดสิงห์บุรี สันนิษฐานว่าสร้างขึ้นในสมัยเดียวกัน องค์พระนอนมีพุทธลักษณะที่งดงาม พระพักตร์ยิ้มละไม สงบเยือกเย็นน่าเลื่อมใสศรัทธา 

ภายในวัดมีซากโบราณสถานวิหารหลวงพ่อขาว ซึ่งปัจจุบันเหลือเพียงแค่ฐาน ผนังบางส่วนและองค์พระพุทธรูป ส่วนศาลาเอนกประสงค์ มีศาลรูปปั้นขุนอินทประมูลและโครงกระดูกมนุษย์ ขุดพบในเขตวิหารพระพุทธไสยาสน์เมื่อปี พ.ศ. 2541 ลักษณะนอนคว่ำหน้า มือและเท้ามัดไพล่อยู่ด้านหลัง เชื่อกันว่าเป็นโครงกระดูกขุนอินทประมูลบ้างก็ว่าไม่ใช่ สันนิษฐานกันตามประวัติที่ได้เล่ากันว่า เป็นนายอากรผู้สร้างพระพุทธไสยาสน์ โดยยักยอกเอาเงินของหลวงมาสร้างเพื่อเป็นปูชนียสถาน ครั้นพระมหากษัตริย์ทรงทราบรับสั่งถามว่าเอาเงินที่ไหนมาสร้าง ขุนอินทประมูลไม่ยอมบอกความจริงเพราะกลัวส่วนกุศลจะตกไปถึงองค์พระมหากษัตริย์จึงถูกเฆี่ยนจนตาย และกลายเป็นที่มาของชื่อ ‘วัดขุนอินทประมูล

Nearby Location: ตำบลอินทประมูล อำเภอโพธิ์ทอง
Address:  หมู่ 3
Region: ภาคกลาง
Alley: 
Road: 
Subdistrict: 
District: โพธิ์ทอง
Province: อ่างทอง
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 08 1852 4981
Email: 
Website: www.facebook.com/kunin2560/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.6426094, 100.4276196
UUID: fcba64dd-8496-422e-95c2-aedae552fa11
Created Date: 2024-09-23
Updated Date: 2024-09-23
URL: 
Published Date: 