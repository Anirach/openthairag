Title: เกาะลอย หรือ หนองน้ำมณีบรรพต (Mani Banphot Swamp)
Content: หนองน้ำมณีบรรพตเป็นหนองน้ำที่มีคู่จังหวัดตากมาอย่างยาวนาน และเป็นบึงใหญ่อยู่กลางเมืองตาก ริมถนนพหลโยธินก่อนเข้าตัวเมืองเล็กน้อย หนองน้ำมีอาณาเขตถึง 60 ไร่ ภายในบริเวณร่มรื่นด้วยพันธุ์ไม้ต่าง ๆมีศาลาพักผ่อน หนองน้ำมณีบรรพตสามารถรองรับน้ำในหน้าฝนได้ ทำให้น้ำไม่ท่วมพื้นที่โดยรอบไปและเคยเป็นแหล่งค้าขายคล้ายกับตลาดน้ำอัมพวาด้วย แต่ปัจจุบันได้ยกเลิกไปแล้ว หนองน้ำมณีบรรพตเหมาะสำหรับครอบครัวมาใช้เวลาวันหยุดร่วมกัน หนองน้ำมณีบรรพตเป็นเหมือนสวนสาธารณะที่ให้ผู้ที่สัญจรไปมาและชาวจังหวัดตากเองได้หยุดพักผ่อนหย่อนใจ ให้ธรรมชาติช่วยผ่อนคลายความเหน็ดเหนื่อยจากการทำงาน หรือความเครียดจากเรื่องต่างๆที่รุมเร้า และด้วยพื้นที่ที่กว้างขวางมีอาณาเขตถึง 60 ไร่ ทำให้ผู้ที่ชื่นชอบการออกกำลังกายสามารถแวะมาออกกำลังกายวิ่งชมธรรมชาติที่แสนจะสดชื่นได้ ณ หนองน้ำมณีบรรพตแห่งนี้ นอกจากนี้หนองน้ำมณีบรรพตยังมีฟิตเนตให้บริการแก่ผู้ที่รักในการออกกำลังกายด้วย ด้วยเหตุนี้หนองน้ำมณีบรรพตจึงมีชื่อเรียกอีกชื่อหนึ่งว่า สวนสาธารณะหนองมณีบรรพต จังหวัดตาก นั่นเอง หนองน้ำมณีบรรพตได้รับการดูแลจากเทศบาลเมืองตากอยู่ตลอดเวลาโดยทางเทศบาลเมืองตากจะมีโครงการพัฒนาหนองน้ำมณีบรรพตเพื่อปรับปรุงภูมิทัศน์ให้มีความสวยงามรองรับนักท่องเที่ยวจากทุกสารทิศหรือแม้กระทั่งชาวจังหวัดตากเองด้วยกันเพื่อให้หนองน้ำหรือสวนสาธารณะแห่งนี้เปรียบเสมือนปอดของเมืองจังหวัดตากนั่นเอง และสำหรับนักท่องเที่ยวที่ชื่นชอบการถ่ายรูปเป็นชีวิตจิตใจนั้นหนองน้ำมณีบรรพตยังติดอันดับสถานที่ที่ห้ามพลาดในการถ่ายรูปในจังหวัดตากด้วย โดยหนองน้ำมณีบรรพต นักถ่ายภาพเรียกกันว่าเกาะลอย หนองน้ำมณีบรรพตตั้งอยู่ริมทางหลวงหมายเลข 1 (ถนนพหลโยธิน) ใกล้วัดมณีบรรพตวรวิหาร และโรงพยาบาลสมเด็จพระเจ้าตากสินมหาราช การเดินสามารถเดินทางโดยรถส่วนบุคคลได้ไม่ยากเพียงขับไปตามทางหลวงหมายเลข 1 เท่านั้น

Nearby Location: ตั้งอยู่ตำบลระแหง อำเภอเมืองตาก
Address: 
Region: ภาคเหนือ
Alley: 
Road: 
Subdistrict: เชียงเงิน
District: เมืองตาก
Province: ตาก
Category: แหล่งท่องเที่ยวทางธรรมชาติ
Sub Type: แม่น้ำ/ลำคลอง/แก่ง
Facilities Contact: 
Telephone:  
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดตลอดเวลา
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 16.875704,99.127395
UUID: f33aefc0-2cbc-4c51-b3b5-52a73c336dc6
Created Date: 2024-09-23
Updated Date: 2024-09-23
URL: 
Published Date: 