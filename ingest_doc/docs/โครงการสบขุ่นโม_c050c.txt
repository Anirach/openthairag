Title: โครงการสบขุ่นโมเดล บ้านสบขุ่น
Content: &lsquo;บ้านสบขุ่น&rsquo; หมู่บ้านเล็กๆ บนขุนเขาที่ห่างไกล อ.ท่าวังผา จ. น่าน จากอดีตที่เคยแห้งแล้งปัจจุบันกลายเป็นผืนป่าต้นน้ำที่ชุ่มชื้น ด้วยความตั้งใจจริงของชาวบ้านสบขุ่นและการสนับสนุนของเครือเจริญโภคภัณฑ์ ที่ต้องการจะสร้างป่าให้กลับมาอยู่คู่กับวิถีชีวิตอย่างยั่งยืน  
    จากจุดเริ่มต้นเมื่อ 5 ปีที่แล้ว ชาวบ้านส่วนใหญ่ซึ่งมีอาชีพทำไร่เลื่อนลอย ได้เริ่มหันหลังให้กับสิ่งเดิม ๆ และเปิดรับสิ่งใหม่ที่สามารถสร้างอาชีพ สร้างรายได้ และสร้างป่าให้กลับคืนมา ด้วยการเข้าร่วมโครงการ สบขุ่นโมเดล ที่เครือฯ เข้าไปให้องค์ความรู้ใหม่ๆ แก่ชาวบ้านในการปลูกกาแฟและพืชผสมผสาน เพื่อลดพื้นที่ป่าที่ต้องถูกทำลายจากการทำไร่เลื่อนลอย ซึ่งกาแฟเป็นพืชที่ต้องการร่มเงาในการเติบโต จึงต้องปลูกไม้พี่เลี้ยงที่สร้างร่มเงา อาทิ ต้นพังแหร (ต้นปอสร้อย) ต้นมะหาด ต้นประดู่, ต้นอลาง, ต้นงิ้วป่า และต้นมะเดื่อ เพื่อทำให้เกิดการสร้างป่าไปพร้อมๆ กัน ที่นี่ทำการเกษตรกรรมแบบครอบครัว ซึ่งการปลูกกาแฟไม่จำเป็นต้องใช้พื้นที่มากเท่ากับการทำไร่เลื่อนลอยที่ต้องอาศัยการปลูกเยอะๆ เพื่อให้ได้ค่าตอบแทนที่คุ้มค่า ดังนั้น พื้นที่บางส่วนจึงสามารถละไว้ให้ธรรมชาติได้ฟื้นตัว เรียกว่า &lsquo;การละเหล่า&rsquo; หรือ การปลูกป่าโดยไม่ต้องปลูก ซึ่งได้รับความร่วมมือจากชาวบ้านเป็นอย่างดี

Nearby Location: 
Address: 
Region: ภาคเหนือ
Alley: 
Road: 
Subdistrict: ป่าคา
District: ท่าวังผา
Province: น่าน
Category: แหล่งท่องเที่ยวทางธรรมชาติ
Sub Type: หมู่บ้าน
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.1038241, 100.6534443
UUID: e44b4945-fd34-4b10-8353-dafd2d4324a1
Created Date: 2024-09-23
Updated Date: 2024-09-23
URL: 
Published Date: 