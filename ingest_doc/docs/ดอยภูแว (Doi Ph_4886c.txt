Title: ดอยภูแว (Doi Phu Wae)
Content: ยอดดอยภูแวเป็นยอดดอยที่มีความสูงชัน เป็นเทือกเขาเดียวกับภูเขาอัลไต มีลักษณะโดดเด่น คือปราศจากต้นไม้ใหญ่ขึ้นอยู่ มีเพียงหญ้าปกคลุมเล็กน้อยอีกทั้งยังมีลานหินและหน้าผาสูงชัน เช่น ผาแอ่น ผาผึ้ง ดอยภูแว ค้นพบสุสานหอยซึ่งเป็นหอยทะเลอายุประมาณ ๒๐๐ ล้านปีที่บริเวณบ้านค้างฮ่อ อำเภอปัว ดอยภูแว ในฤดูหนาวมีความสวยงามมาก เนื่องจากมีบรรยากาศทะเลหมอกและสามารถชมพระอาทิตย์ควบคู่กันไปด้วย
เส้นทางเดินเท้าสู่ดอยภูแว เหมาะสำหรับนักนิยมธรรมชาติที่มีความพร้อมด้านสภาพร่างกายมีอยู่สามเส้นทางคือ 
         เส้นทางขึ้นด้านบ้านห้วยปู่ดู่ เป็นเส้นทางที่สะดวกที่สุด เพราะทางกว้าง ชัด เดินสบาย ระยะทางสั้นและชันน้อยที่สุด (ใช้เวลาเดินเฉลี่ยราว ๔ ๖ ชั่วโมง) ไม่มีทากในช่วงหน้าแล้ง
         เส้นทางขึ้นด้านบ้านห้วยปูด (ใช้เวลาเดินเฉลี่ยราว ๖ ๘ ชั่วโมง) อยู่ใกล้ ๆ กับทางขึ้นด้านบ้านปู่ดู่ ในอดีตเคยเป็นเส้นทางหลักสำหรับขึ้นภูแว แต่เมื่อทางขึ้นด้านบ้านปู่ดู่เปิดใช้ ทางเส้นนี้ก็ไม่มีคนใช้ไปโดยปริยาย เพราะเดินไกล ชันมากและทากเยอะ
  ทางขึ้นด้านบ้านมณีพฤกษ์ ๒ (ใช้เวลาเดิน ๒ วัน) ทางอุทยานฯไม่แนะนำ เพราะอันตราย
        ติดต่อเจ้าหน้าที่นำทางและลูกหาบสำหรับขึ้นภูแวได้ที่ อุทยานแห่งชาติดอยภูคา อัตราค่าบริการเจ้าหน้าที่นำทาง ๒๐๐ บาท/คน/วัน
การเดินทาง รถยนต์ : ใช้ทางหลวงหมายเลข ๑๐๘๐ จากน่าน ผ่านอำเภอท่าวังผา ไปจนถึงอำเภอปัว ระยะทางประมาณ ๖๐ กิโลเมตร จากนั้นเลี้ยวขวาขึ้นทางหลวงหมายเลข ๑๒๕๖ สายปัว บ่อเกลือ ผ่านที่ทำการอุทยานแห่งชาติดอยภูคา (๒๕ กิโลเมตรจากอำเภอปัว) ถึงอำเภอบ่อเกลือ แล้วเลี้ยวซ้ายขึ้นทางหลวงหมายเลข ๑๐๘๑ ไปอีกราว ๓๔ กิโลเมตร จะถึงหน่วยพิทักษ์ป่า ภค.๙ (บ้านด่าน) อันเป็นจุดเริ่มต้นเดินเท้าสู่ยอดภูแวเส้นทางสาย ปัว ดอยภูคา บ้านด่าน ถนนค่อนข้างแคบ คดเคี้ยว ลัดเลาะไปบนเส้นทางสูงชัน อันตราย ผู้ที่จะขับรถผ่านเส้นทางสายนี้ควรขับขี่ด้วยความระมัดระวัง
รถประจำทาง : สายน่าน ท่าวังผา ปัว หรือ กรุงเทพฯ ปัว ทุ่งช้าง มาลงที่อำเภอปัว จากปัวมีรถสองแถววิ่งรับส่งระหว่าง ปัว บ่อเกลือ จากนั้นต่อรถสองแถวสาย บ่อเกลือ บ้านด่าน มาลงที่หน่วยพิทักษ์ป่า ภค.๙ (บ้านด่าน) หรือนั่งรถประจำสาย ปัว บ่อเกลือ มาลงที่ทำการอุทยานแห่งชาติดอยภูคา และเหมารถกระบะของเจ้าหน้าที่ให้ไปส่งที่หน่วย ภค.๙ (บ้านด่าน) ประมาณ ๘๐๐ บาท ต่อเที่ยว หรือจะเหมาไปส่ง รับ ราคาประมาณ ๑,๒๐๐ บาท

Nearby Location: ตั้งอยู่ในอุทยานแห่งชาติดอยภูคา เดินเท้าเป็นระยะทางประมาณ 8 กิโลเมตร
Address: 
Region: ภาคเหนือ
Alley: 
Road: 
Subdistrict: 
District: เฉลิมพระเกียรติ
Province: น่าน
Category: แหล่งท่องเที่ยวทางธรรมชาติ
Sub Type: ภูเขา/ธรณีสัณฐานเฉพาะ
Facilities Contact: 
Telephone:  054 731623, 054 701000, 082 1941349
Email: doiphukha_np@hotmail.com
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.3858333, 101.1166667
UUID: 3b7bfe18-72da-47cd-a87b-022f413ebc62
Created Date: 2024-09-23
Updated Date: 2024-09-23
URL: 
Published Date: 