Title: เกาะเวียง (Koh Wiang (Wiang Island))
Content: เกาะเวียงเป็นเกาะที่มีขนาดใหญ่ ซึ่งเป็นเกาะที่ใหญ่ที่สุดในบรรดาทุกเกาะของอำเภอปะทิว อยู่ใกล้กับเกาะยอ และเกาะขี้นก ลักษณะตัวเกาะเป็นเกาะที่ทอดยาวขนานกับแนวชายฝั่ง ทำให้เป็นที่กำบังคลื่นและลมได้ดี เมื่อเข้าสู่หน้าฤดูมรสุมหรือเกิดพายุ ชาวประมงจะใช้เกาะนี้เป็นแหล่งกำบังลม โดยนำเรือไปจอดให้เกาะบังคลื่นลมให้  และหากมองจากทะเลด้านนอกเข้ามาที่เกาะ จะเห็นตัวเกาะเป็นลักษณะลูกเขาหลายลูกสวยงามมาก รอบๆเกาะมีบางจุดเป็นหน้าผาและบางจุดเป็นหาดทราย เกาะนี้มีบางส่วนเป็นเขตสัมปทานรังนก จึงไม่อนุญาตให้เขาไปบริเวณที่มีการสัมปทานรังนกได้ แต่สามารถนั่งเรือชมทิวทัศน์รอบๆเกาะเวียงได้ ซึ่งนอกจากจะมีกิจกรรมนั่งเรือชมเกาะเวียงแล้วยังมีกิจกรรมดำน้ำที่เกาะเวียงอีกด้วย โดยจุดที่นักท่องเที่ยวนิยมดำน้ำคือบริเวณอ่าวกลอย ซึ่งจะอยู่ทางทิศตะวันออกของเกาะเวียง แต่เนื่องจากเกาะเวียงเป็นเขตน้ำตื้นและอยู่ใกล้กับชายฝั่งมาก จึงทำให้น้ำไม่ใสมากนัก และปะการังก็อาจจะน้อยกว่าที่อื่นสักเล็กน้อย ปะการังที่สามารถพบได้ที่เกาะเวียงได้แก่ ปะการังโขด ปะการังสมอง ปะการังแผ่นตั้ง ปะการังผักกาด ดอกไม้ทะเล หอยมือเสือ และปลาสวยงามนานาชนิด นอกจากทรัพยากรใต้ทะเลแล้ว บนเกาะยังมีทรัพยากรอีกมากมายไม่ว่าจะเป็นรังนก พืชหายาก กล้วยไม้ป่าพันธ์รองเท้านารีขาวชุมพร และนกกาฮังหรือนกเงือกหายากอีกด้วย
	การเดินทางไปเกาะเวียงสามารถจ้างเรือหางยาวของชาวประมงแถวๆคลองปะทิว หรือจากหมู่บ้านชาวประมงบ้านเกาะเตียบขับไปที่เกาะเวียงได้ ซึ่งเกาะเวียงห่าง จากคลองปะทิวเพียง 7 กิโลเมตร ใช้เวลาประมาณ 20 นาที แต่ถ้าจะให้สะดวกให้เกินทางจากบ้านเกาะเตียบ เพราะห่างจากหมู่บ้านเกาะเตียบเพียง 2 กิโลเมตร ใช้เวลาในการเดินทางประมาณไม่เกิน 10 นาทีเท่านั้น

Cr. บางเบิดรีสอร์ท

Nearby Location: อยู่บริเวณอ่าวทุ่งมหา ตำบลปากคลอง อำเภอปะทิว
Address: หมู่ 1
Region: ภาคใต้
Alley: 
Road: 
Subdistrict: 
District: ปะทิว
Province: ชุมพร
Category: แหล่งท่องเที่ยวทางธรรมชาติ
Sub Type: หมู่เกาะ
Facilities Contact: 
Telephone: 0 7765 6097, 093 9700109
Email: pan_yar99@hotmail.com
Website: 
Facebook: 
Instagram: 
Line: 
TikTok: 
YouTube: 
Start-End: 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 10.8216667, 99.4916667
UUID: 6b25c52f-8fd4-43f7-b1e7-f5e6b94ef6fe
Created Date: 2024-09-23
Updated Date: 2024-09-23
URL: 
Published Date: 