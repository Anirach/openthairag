Title: วัดไตรสามัคคี
Content: สถานที่ตั้ง 

 วัดไตรสามัคคี ตั้งอยู่ภายในซอยสุขุมวิท ๑๑๙ (ซอยร่วมสามัคคี) หมู่ที่ ๑ ตำบลบางเมืองใหม่ อำเภอเมือง จังหวัดสมุทรปราการ มีเนื้อที่ ๑๒ ไร่ ๓ งาน เป็นวัดพัฒนาตัวอย่างที่มีผลงานดีเด่น ประจำปี พ.ศ. ๒๕๑๙ กรมการศาสนา 

 ความเป็นมาและความสำคัญของวัด 

 วัดไตรสามัคคี เริ่มก่อตั้งเป็นสำนักสงฆ์ เมื่ออนุญาตให้สร้างขึ้นเมื่อวันที่ ๑๒ มิถุนายน พ.ศ.๒๕๑๔ โดยมีพระครูสมุทรบุญญาธร เจ้าอาวาสวัดสวนส้ม เป็นผู้ริเริ่มในการจัดตั้งการศึกษา ทางวัดได้เปิดสอนพระปริยัติธรรม (บาลี,นักธรรม) โดยเริ่มมาตั้งแต่ พ.ศ. ๒๕๑๕ นอกจากนี้ยังได้สนับสนุนการศึกษาของชาติ โดยให้ราชการสร้างโรงเรียนในที่ดินของวัดด้วย 

 นอกจากจะมีโรงเรียนสอนพระปริยัติธรรม ภายในวัดยังมีโบสถ์ สถาปัตยกรรมที่เป็นเอกลักษณ์ ศูนย์ศึกษาพระพุทธศาสนาวันอาทิตย์ ศูนย์พัฒนาคุณธรรมประจำอำเภอเมือง รูปปั้นทางศาสนา เช่น พระพิฆเณศ เนื้อสำริดองค์ใหญ่ที่สุดในสมุทรปราการ พระราหูร่างเทพเต็มองค์ทรงครุฑ พระราหูร่างยักษ์ครึ่งองค์ พระทันใจปางพระพุทธไสยาสน์หรือปางโปรดอสุรินทราหู จัดให้เข้าสักการะกราบไหว้บูชาในสภาพแวดล้อมที่สงบร่มรื่น แวดล้อมไปด้วยพันธุ์ไม้ที่เกี่ยวข้องกับพุทธศาสนาและพันธุ์ไม้สวยงาม สงบและร่มรื่น 

 การเข้าสักการะบูชา 

 ๑. ท่านสามารถเข้าไปกราบพระประจำวัดไตรสามัคคีในศาลาก่อน ซึ่งในนั้นจะมีพระพุทธโสธรจำลองเป็นองค์หลัก 

 ๒. ออกมาที่ลานกว้างด้านนอก นำชุดสักการะพระราหูไปไหว้พระราหู โดยจุดนั้นมีพระทันใจปางโปรดอสุรินทราหูอยู่ (พระทันใจนะครับไม่ใช่เทพทันใจ) ไหว้และขอพรหนึ่งข้อจากพระทันใจ แล้วจึงไหว้พระราหู ขอพรให้ท่านทรงเปลี่ยนแปลงดวงชะตาจากสิ่งที่ร้ายให้กลายเป็นดี เปิดทางสว่างให้สิ่งที่ขอจากพระทันใจนั้นจงไร้อุปสรรค 

 ๓. มาเขียนแผ่นทองร่วมสร้างองค์พระพิฆเณศ แล้วก็ไปบูชาชุดผลไม้สักการะองค์พระพิฆเณศ ขอพรให้ท่านประทานความสำเร็จให้สิ่งที่ขอมานั้นสำเร็จสมปรารถนาในฉับพลัน

Nearby Location:  
Address: 4 หมู่ 1
Region: ภาคตะวันออก
Alley: สุขุมวิท 119
Road: 
Subdistrict: ท้ายบ้าน
District: เมืองสมุทรปราการ
Province: สมุทรปราการ
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 089 413 4756, 02 3942182
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน เวลา 07.00   16.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.6290779, 100.5969265
UUID: 7c745ebd-9120-449e-9556-a4081eeae093
Created Date: 2024-09-23
Updated Date: 2024-09-23
URL: 
Published Date: 