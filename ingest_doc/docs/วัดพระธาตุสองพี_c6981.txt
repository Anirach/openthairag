Title: วัดพระธาตุสองพี่น้อง (Wat Phrathat Song Phi Nong)
Content: วัดพระธาตุสองพี่น้อง วัดพระธาตุสองพี่น้อง เป็นสถานที่ท่องเที่ยวและโบราณสถานสำคัญของ อ.เชียงแสน จ.เชียงราย ปัจจุบันอยู่ภายในวัดพระธาตุสองพี่น้องนอกเมืองเชียงแสน จ.เชียงราย บริเวณนี้เรียกว่าเชียงแสนน้อย ซึ่งเป็นกลุ่มโบราณสถานนอกกำแพงเมืองเก่า
                ที่ตั้งของวัดพระธาตุสองพี่น้อง บ้านเชียงแสนน้อย ต.เวียง อ.เชียงแสน ห่างตัวเมืองเชียงแสน 7 กม.สถานที่ท่องเที่ยวน่าสนใจพระธาตุเจดีย์หมายเลขหนึ่ง มีเจดีย์ทรงปราสาทสององค์อยู่คู่กัน เรือนธาตุมีซุ้มจระนำสี่ด้านประดับลายปูนปั้นบนฐานปัทม์ มีชั้นมาลัยเถาแปดเหลี่ยม เจดีย์ทั้งสี่มุมด้านบนเป็นระฆังทรงกลม ได้รับแบบแผนจากเจดีย์เชียงใหม่ยัน   จ.ลำพูน ทิศตะวันออกของเจดีย์เป็นวิหารแบบล้านนา กว้าง 13 ม.ยาว 16ม.
                ตามตำนานกล่าวว่า พระเจดีย์องค์ที่สร้างขึ้นเพื่อบรรจุอัฐิของพระยาคำฟู (พ.ศ.๑๘๘๑ – ๑๘๘๘)ส่วนพื้นที่นี้พญาแสนภูทรงให้สร้างเมืองเวียง ปรึกษาเพื่อหาทำเลที่สร้างเมืองแห่งใหม่ (เมืองเชียงแสน) ยังปรากฏร่องรอยกำแพงเมืองคูเมือง และวัดร้างอยู่จำนวนหนึ่ง
                ภายในเมืองพบโบราณสถานสำคัญแห่งหนึ่ง แต่เดิมเคยเรียกกันว่า เจดีย์พระธาตุบำเหมือดเชียงแสนน้อย ต่อมาเปลี่ยนเป็นเรียกเจดีย์พระธาตุสองพี่น้อง คงเนื่องมาจากมีเจดีย์สององค์ตั้งอยู่ใกล้กัน โบราณสถานแห่งนี้ไม่ปรากฏหลักฐานเป็นลายลักษณ์อักษรทางด้านประวัติการก่อสร้างโดยตรงรูปแบบของสถาปัตยกรรมองค์พี่เป็นเจดีย์ทรงปราสาทห้ายอด อันมีแบบแผนเดียวกันกับเจดีย์ประธานวัดป่าสัก เมืองเชียงแสน เจดีย์องค์นี้ถูกกำหนดอายุอยู่ในราวพุทธศตวรรษที่ 19 หลักฐานทางด้านศิลปกรรมและด้านโบราณคดี แสดงให้เห็นถึงความสัมพันธ์กับการตั้งเมืองเชียงแสน อันสอดคล้องกับเรื่องราวในพงศาวดารที่กล่าวถึงพญาแสนภูได้เดินทางล่องมาตามลำน้ำกก ถึงลำน้ำโขงและตั้งมั่นเอาชัยที่เวียงเปิกสา ก่อนเดินทางเข้าเมืองเชียงแสน รวมถึงเรื่องเล่าที่ว่าเจดีย์องค์นี้อาจเป็นเจดีย์ที่บรรจุอัฐิของพญาคำฟูและพระยาแสนภู จึงได้กลายเป็นพระธาตุสองพี่น้องหรือเจดีย์สองพี่น้อง

Nearby Location: ตั้งอยู่ในชุมชนบ้านเชียงแสนน้อย ตำบลเวียง ห่างตัวเมืองเชียงแสน 7 กิโลเมตร ใกล้วัดพระธาตุผาเงา 
Address: หมู่ 7 บ้านเชียงแสนนัอย 
Region: ภาคเหนือ
Alley: 
Road: 
Subdistrict: 
District: เชียงแสน
Province: เชียงราย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 5365 0803
Email: 
Website: www.wiangcs.go.th/
Facebook: 
Instagram: 
Line: 
TikTok: 
YouTube: 
Start-End: 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 20.2458038, 100.1183738
UUID: c75ca0c8-1329-4eee-947b-939e9bb4bcdc
Created Date: 2024-09-23
Updated Date: 2024-09-23
URL: 
Published Date: 