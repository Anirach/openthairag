Title: วังสวนบ้านแก้ว (Wang Suan Ban Kaew)
Content: เป็นที่ประทับของสมเด็จพระนางเจ้ารำไพพรรณี พระบรมราชินีในรัชกาลที่ ๗ ตั้งแต่ ปี พ.ศ.๒๔๙๓ ๒๕๑๑ รวม ๑๘ ปี   
สิ่งก่อสร้างในบริเวณวังสวนบ้านแก้ว ได้แก่ พระตำหนักใหญ่ (พระตำหนักเทา) เป็นอาคารครึ่งตึกครึ่งไม้แบบยุโรป ทาสีเทา สร้างด้วยไม้สักทองทั้งหลัง พระตำหนักนี้ทรงใช้เป็นที่ประทับส่วนพระองค์ และรับรองพระราชอาคันตุกะ ปัจจุบันเป็นที่รวบรวมสิ่งของเครื่องใช้ส่วนพระองค์ซึ่งแสดงถึงการใช้ชีวิตที่เรียบง่ายแบบสามัญ พระตำหนักดอนแค (พระตำหนักแดง) เป็นอาคารทรงยุโรปสองชั้น สร้างด้วยไม้สัก ทาสีแดง ปัจจุบันจัดเป็นพิพิธภัณฑ์วัฒนธรรมท้องถิ่น ภายในจัดแสดงแบ่งออกเป็น ๕ ห้อง ได้แก่ ห้องภูมิศาสตร์จันทบุรี ห้องดนตรี นาฏศิลป์ ห้องวัฒนธรรมท้องถิ่น ห้องขุดพลอย ห้องภูมิปัญญาท้องถิ่น  เรือนเขียว  ตั้งอยู่ทางทิศตะวันตกเฉียงใต้ของพระตำหนักเทา ประมาณ ๒๐๐ เมตร เป็นเรือนไม้ชั้นเดียว ทาสีเขียว  ปัจจุบันเป็นสำนักศิลปวัฒนธรรมและพัฒนาชุมชนของมหาวิทยาลัยราชภัฏรำไพพรรณี เรือนแดง  ตั้งอยู่ทางทิศตะวันตกเฉียงใต้ของพระตำหนักเทา ปัจจุบันจัดเป็นห้องให้ศึกษาค้นคว้าข้อมูลพระราชประวัติของพระบาทสมเด็จพระปกเกล้าเจ้าอยู่หัว ฯลฯ 
    นอกจากนั้นภายในมหาวิทยาลัยราชภัฏรำไพพรรณีจัดเป็นอุทยานการเรียนรู้ เป็นป่าธรรมชาติภายในมหาวิทยาลัยฯ มีพื้นที่ ๕๐ ไร่ จัดเป็นเส้นทางศึกษาธรรมชาติ ป่าอนุรักษ์พันธุกรรมพืช  มี ๒ ส่วน ได้แก่ ทางบก ระยะทาง ๔๔๐ เมตร และทางน้ำ ระยะทาง ๗๐๐ เมตร

Nearby Location: ตั้งอยู่ภายในมหาวิทยาลัยราชภัฏรำไพพรรณี
Address: 41 หมู่ 5
Region: ภาคตะวันออก
Alley: 
Road: 
Subdistrict: 
District: เมืองจันทบุรี
Province: จันทบุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: พระตำหนัก/วัง/พระราชวัง
Facilities Contact: 
Telephone: 0 3947 1064, 0 3931 9111 ต่อ 7000
Email: wangsuanbankaew2017@gmail.com
Website: https://www.suanbankaewpalace.com/
Facebook: 
Instagram: 
Line: 
TikTok: 
YouTube: 
Start-End: เปิดบริการทุกวัน เวลา 09.00   16.00 น. 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 12.6639943, 102.0975079
UUID: a5875390-abb1-40ab-afac-5586f9a08d98
Created Date: 2024-09-23
Updated Date: 2024-09-23
URL: 
Published Date: 