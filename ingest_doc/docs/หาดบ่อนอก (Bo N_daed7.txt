Title: หาดบ่อนอก (Bo Nok Beach)
Content: หาดทรายขาวมีความยาว 7 กิโลเมตร น้ำทะเลสะอาด บริเวณชายหาดน้ำไม่ลึก สามารถลงเล่นน้ำได้ มีถนนเลียบขนานไปกับชายหาด ตลอดแนวชายหาดเป็นสวนมะพร้าวและฟาร์มเพาะพันธุ์ลูกกุ้ง ตามแนวชายหาดมีเรือและเพิงพักชาวประมงพื้นบ้านอยู่เป็นระยะ นับเป็นบรรยากาศที่มีชีวิตชีวาเหมาะสำหรับผู้ชอบเดินชมชายหาด โดยเฉพาะในช่วงพระอาทิตย์ขึ้นจากท้องทะเลตอนเช้าจะมีความงดงามมากกว่าช่วงอื่นๆ นอกจากนี้ในช่วงเดือนสิงหาคม ตุลาคม บริเวณหาดบ่อนอกมักมีปลาวาฬลอยตัวขึ้นสู่ผิวน้ำให้เห็นบ่อยครั้ง ครั้งละประมาณ 3 ชั่วโมง ซึ่งหากมองจากฝั่งต้องใช้กล้องส่องทางไกล หรือ จะเหมาเรือประมงของชาวบ้านออกไปชมใกล้ๆก็ได้ ปลาวาฬที่พบเป็นปลาวาฬพันธุ์บลูด้า ลำตัวสีดำกว้างประมาณ 4 เมตร ยาว 10 12 เมตร ปากแหลม ใต้คางและท้องสีขาว อารมณ์ดีและคุ้นเคยกับคนมาก มักว่ายน้ำเคียงคู่ไปกับเรือประมงของชาวบ้านที่ผ่านมาพบฝูงของมัน ปลาวาฬชนิดนี้หากินในเขตร้อน เช่น สหภาพเมียนมาร์ อินเดียและประเทศไทย ในท้องทะเลอ่าวไทยเขตจังหวัดประจวบคีรีขันธ์และจังหวัดเพชรบุรี การที่ปลาวาฬบลูด้ามาหากินบริเวณนี้ อาจกล่าวได้ว่า ทะเลบ่อนอกเป็นทะเลที่ยังคงมีความอุดมสมบูรณ์มากอีกแห่งหนึ่งของอ่าวไทย

Nearby Location: ตั้งอยู่ตำบลบ่อนอก อำเภอเมืองประจวบคีรีขันธ์
Address: หมู่ 6
Region: ภาคกลาง
Alley: 
Road: 
Subdistrict: เกาะหลัก
District: เมืองประจวบคีรีขันธ์
Province: ประจวบคีรีขันธ์
Category: แหล่งท่องเที่ยวทางธรรมชาติ
Sub Type: อ่าว/หาดทราย/ชายทะเล
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดตลอด 24 ชั่วโมง
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 11.743680604654592,99.79259490966797
UUID: 9cc96e68-41aa-4d0f-af6b-342430eab099
Created Date: 2024-09-23
Updated Date: 2024-09-23
URL: 
Published Date: 