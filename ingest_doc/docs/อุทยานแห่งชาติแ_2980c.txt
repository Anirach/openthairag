Title: อุทยานแห่งชาติแม่วะ (Mae Wa National Park)
Content: เป็นเทือกเขาสูงติดต่อกัน โดยมีดอยตาจี่เป็นยอดเขาสูงสุด มีความสูงประมาณ 1,027 เมตร จากระดับน้ำทะเล สภาพป่าแตกต่างกันไปตามระดับความสูงของพื้นที่ เป็นป่าเบญจพรรณ ป่าเต็งรัง ป่าสนเขา และดิบแล้ง สัณฐานของเทือกเขาในอุทยานฯ เป็นที่ราบแนวยาวไปตามสันเขา มีต้นไม้ขนาดใหญ่และพืชสมุนไพรอุดมสมบูรณ์ รวมทั้งกล้วยไม้และดอกไม้นานาชนิดที่นี่ยังมีความหลากหลายทางกายภาพ ทั้งชนิดของดิน และสภาพป่าทำให้สัตว์และพืชต่าง ๆ อาศัยอยู่หลายชนิด แต่ที่น่าสนใจคือ กิ้งก่าบิน ปัจจุบันพบเห็นได้ยาก ในเดือนสิงหาคม พฤศจิกายนบรรยากาศเต็มไปด้วยสีสันของดอกไม้ป่าเป็นช่วงที่ป่าสวยงามที่สุดยอดเขามีหมอกปกคลุม น้ำตกและลำห้วยมีน้ำไหลแรง สถานที่น่าสนใจในอุทยานฯ น้ำตกแม่วะ หมู่ 3 บ้านน้ำดิบ ตำบลแม่วะ อำเภอเถิน พื้นที่โดยรอบเป็นภูเขาสูงชัน มีดอยแปลหลวงเป็นต้นกำเนิดของน้ำตกนี้และจะไหลลงสู่แม่น้ำวังในที่สุด น้ำตกแม่วะมี 9 ชั้น แต่ละชั้นมีความงามแบบต่างๆ กัน มีทางเดินขึ้นไปถึงแค่น้ำตกชั้นที่ 8 สภาพเส้นทางระหว่างน้ำตกชั้นที่ 1 4 ระยะทาง 700 เมตร เดินได้สะดวก จากนั้นทางเริ่มสูงชันขึ้นไปจนถึงชั้นที่ 8 รวมระยะทาง 2.2 กิโลเมตร สำหรับชั้นที่ 9 มีชื่อว่า ตาดหลวง มีความสูงประมาณ 100 เมตร ต้องปีนหน้าผาจากน้ำตกชั้นที่ 8 ขึ้นไปอีกไกลจึงจะถึง การเดินทาง ใช้ทางหลวงหมายเลข 1 ผ่านอำเภอแม่พริก จังหวัดลำปาง ประมาณกิโลเมตรที่ 500  มีทางแยกเข้าสู่ที่ทำการอุทยานฯ ผ่านทางแยกนี้ไปอีกประมาณ 6 กิโลเมตร จะถึงหน่วยพิทักษ์อุทยานแห่งชาติที่ มว.๑(น้ำตกแม่วะ) น้ำตกอยู่ห่างไปอีกประมาณ 500 เมตร นอกจากนี้ยังมี เส้นทางศึกษาธรรม1าติ เป็นทางเดินขึ้นเขาผ่านป่าเต็งรังและป่าเบญจพรรณ แล้วเดินขึ้นสันเขาผ่านจุดชมทิวทัศน์ไปจนพบน้ำตกชั้นที่ 8 รวมระยะทางประมาณ 3.8 กิโลเมตร เหมาะสำหรับการเดินชมป่าเปลี่ยนสีในช่วงฤดูแล้ง ถ้ำน้ำผ่าผางาม อยู่ในเขตบ้านวังสำราญ ตำบลพระบาทวังตวง อำเภอแม่พริก เป็นถ้ำหินปูนขนาดใหญ่ มีทางวกไปวนมาและมีความลึกมาก ภายในถ้ำมีน้ำไหลผ่าน และมีหินงอกหินย้อยที่สวยงาม ถ้ำพระเจดีย์ หมู่ 3 บ้านน้ำดิบ ตำบลแม่วะ อำเภอเถิน เป็นถ้ำหินปูนขนาดกลาง ภายในถ้ำมีหินงอกรูปทรงเจดีย์อยู่บนพื้น และรูปอ่างเก็บน้ำเป็นชั้นๆ ราษฎรบ้านน้ำดิบได้ร่วมกันพัฒนาบริเวณถ้ำเป็นสถานที่ท่องเที่ยวประจำหมู่บ้าน บริเวณใกล้เคียงกับถ้ำพระเจดีย์ ยังมีถ้ำช้างและถ้ำเล็กถ้ำน้อยอีกหลายแห่ง ซึ่งถ้ำเหล่านี้อยู่ห่างจากบ้านน้ำดิบประมาณ 3 กิโลเมตรอุทยานฯ มีบ้านพักจำนวน 3 หลัง พักได้ 6 คน ราคา 1,800 บาท/หลัง/คืน มีสถานที่กางเต็นท์และเต็นท์ไว้บริการ

Nearby Location: อยู่หลักกิโลเมตรที่ 497 498 อยู่ห่างจากที่ว่าการอำเภอเถินประมาณ 19 กิโลเมตร 
Address: หมู่ 8 บ้านน้ำดิบ
Region: ภาคเหนือ
Alley: 
Road: 
Subdistrict: 
District: เถิน
Province: ลำปาง
Category: แหล่งท่องเที่ยวทางธรรมชาติ
Sub Type: อุทยานแห่งชาติ
Facilities Contact: 
Telephone: 08 1112 2855
Email: maewa_56@hotmail.com
Website: www.facebook.com/MaewaNationalPark/
Facebook: 
Instagram: 
Line: 
TikTok: 
YouTube: 
Start-End: ทุกวัน 24 ชั่วโมง

Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 100.0
Fee (EN Kid): 50.0
Remark: 
Location: 17.4482577, 99.2257815
UUID: 52a33b78-8f30-4907-bb0a-497bed33af37
Created Date: 2024-09-23
Updated Date: 2024-09-23
URL: 
Published Date: 