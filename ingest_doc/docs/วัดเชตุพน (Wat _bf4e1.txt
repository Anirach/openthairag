Title: วัดเชตุพน (Wat Chetuphon)
Content: วัดเชตุพน เป็นวัดราษฎร์สังกัดคณะสงฆ์ฝ่ายมหานิกาย ตั้งอยู่ในตำบลรอบเวียง อำเภอเมืองเชียงราย จังหวัดเชียงราย เจ้าอาวาสรูปปัจจุบัน คือ พระครูวิจิตรธรรมาภิรักษ์ ซึ่งได้รับแต่งตั้งเป็นเจ้าอาวาส ตั้งแต่ พ.ศ. 2527 เป็นต้นมา  วัดเชตุพนเริ่มสร้างเมื่อประมาณ พ.ศ. 2420 มีครูบาสุยะเป็นเจ้าอาวาสรูปแรก ใช้ชื่อวัดว่า  วัดเชตุพน  เพราะบริเวณที่ตั้งวัดมีสภาพเป็นป่า และมีสัตว์ป่าอาศัยอยู่ เช่น เสือ อีเห็น เป็นต้น โดยเริ่มจากการเป็นสำนักสงฆ์ได้ประมาณ 40 ปี กระทรวงศึกษาธิการได้ประกาศแต่งตั้งให้เป็นวัด เมื่อ พ.ศ. 2462 และได้รับพระราชทานวิสุงคามสีมา เมื่อวันที่ 1 กุมภาพันธ์ พ.ศ. 2489 เขตวิสุงคามสีมากว้าง 13 เมตร ยาว 32 เมตร[1]  อาคารเสนาสนะที่สำคัญ ได้แก่ วิหาร (อุโบสถ) เริ่มแรกวิหารตั้งอยู่ภายนอกวัด เป็นอาคารอิฐถือปูนหลังขนาดเล็ก ต่อมามีการตัดถนน จึงย้ายวิหารถอยเข้าไปสร้างใหม่ให้มีขนาดใหญ่ขึ้น โดยสร้างขึ้นเมื่อ พ.ศ. 2496 และฉลองเมื่อ พ.ศ. 2505 ต่อมาวิหารชำรุดเสียหายยากจะบูรณะขึ้นใหม่ จึงสร้างวิหารใหม่เมื่อ พ.ศ. 2531 วิหารหลังปัจจุบันมีลักษณะศิลปะล้านนาประยุกต์ หลังคาลดหลั่นเป็น 2 ชั้น แบ่งเป็น 2 ตับ (ซด) มีช่อฟ้า 4 ตัว ป้านลมแบบ พญานาค หน้าแหนบและหน้าแหนบปีกนก ประดับด้วยศิลปะปูนปั้นประดับด้วยกระจกสีสวยงาม บันไดทางขึ้นมีรูปปั้นมกรคายนาคเศียรเดียว ภายในประดิษฐาน พระพุทธเชตุพนมงคลรักษ์ เป็นพระประธานองค์เดิมจากวิหารหลังเก่า  พระธาตุเชตุพนมงคลรัตนะ เป็นพระธาตุที่สร้างขึ้นใหม่ด้านหลังพระวิหาร ทำการวางศิลาฤกษ์ โดยพระพุทธิวงศ์วิวัฒน์ เจ้าอาวาสวัดพระแก้ว เมื่อ พ.ศ. 2519 พระธาตุมีฐานเป็นสี่เหลี่ยมจัตุรัส บรรจุพระธาตุขนาดเมล็ดข้าวสาร 108 องค์ ขนาดเมล็ดถั่วเขียว 3 องค์ ขนาดเมล็ดถั่วดำ 2 องค์ กับพระรอดเชตุพน 84,000 องค์ บรรจุไว้

Nearby Location: ตั้งอยู่ที่บ้านสันกลาง (สันโค้งน้อย)  ตำบลรอบเวียง เมืองเชียงราย
Address: บ้านสันกลาง(สันโค้งน้อย)
Region: ภาคเหนือ
Alley: 
Road: 
Subdistrict: รอบเวียง
District: เมืองเชียงราย
Province: เชียงราย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 5371 2092, 08 6657 6375 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00   18.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.9027242, 99.8182258
UUID: f16db8c8-b28b-4a00-8beb-33629c7f0bc9
Created Date: 2024-09-23
Updated Date: 2024-09-23
URL: 
Published Date: 