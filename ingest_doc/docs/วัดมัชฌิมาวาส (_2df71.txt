Title: วัดมัชฌิมาวาส (Wat Matchimawat)
Content: วัดมัชฌิมาวาสเป็นวัดใหญ่และสำคัญของจังหวัด มีอายุกว่า ๔๐๐ ปี แต่เดิมเรียกวัดยายศรีจันทร์ ตามชื่อนางศรีจันทร์คหบดีผู้มั่งคังและเลื่อมใสพุทธศาสนาอย่างสูงได้ถวายที่ดิน และเงินในการสร้างวัด ต่อมาเมื่อมีวัดอีก ๒ แห่งสร้างขึ้นขนาบข้าง คือวัดเลียบทางทิศเหนือ และวัดโพธิ์ทางทิศใต้ ชาวบ้านจึงเรียกวัดยายศรีจันทร์ว่า "วัดกลาง" เพราะตั้งอยู่ในตำแหน่งกึ่งกลางของทั้งสองวัด ครั้นเมื่อพุทธศักราช ๒๔๓๑ พระเจ้าน้องยาเธอกรมหมื่นวชิรญาณวโรรส ซึ่งทรงอยู่ในเพศบรรพชิตเสด็จเมืองสงขลาทรงเปลี่ยนชื่อวัดกลางเป็นภาษาบาลีว่า “วัดมัชฌิมาวาส" ซึ่งมีความหมายเดียวกันเนื่องจากวัดกลางมีความสำคัญมาตั้งแต่อดีต ทั้งเมืองสงขลาก็เป็นเมืองท่าสำคัญและเป็นศูนย์กลางติดต่อค้าขายกับต่างประเทศ จึงมีกลุ่มพ่อค้าจากต่างชาติที่มีความเลื่อมใสศรัทธาถวายปัจจัยหลากหลายเพื่อบำรุงวัดส่งผลให้วัดแห่งนี้ มีสถาปัตยกรรมแบบผสมผสานทั้งวัฒนธรรมไทย จีน และยูโรป ปัจจุบันนี้ยังคงมีโบราณสถานและโบราณวัตถุที่ได้รับการทำนุบำรุงให้อยู่ในสภาพสมบูรณ์ สถาปัตยกรรมในวัดที่สำคัญสำคัญได้แก่ พระอุโบสถ (ภายในพระอุโบสถมีภาพจิตรกรรมฝาผนังที่สวยงามเขียนในสมัยรัชกาลที่ ๔),  ศาลาการเปรียญ, หอไตร, กุฏิทรงเก๋งจีน, หอระฆัง, เสาธง, เจดีย์, ตุ๊กตาหินสลักแบบจีน, ศาลาฤๅษีดัดตน เป็นต้น

Nearby Location: อยู่ที่ถนนไทรบุรี ตำบลบ่อยาง เมืองสงขลา
Address: 222 หมู่ 11
Region: ภาคใต้
Alley: 
Road: ไทรบุรี
Subdistrict: 
District: เมืองสงขลา
Province: สงขลา
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 08 1608 6859
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 24 ชั่วโมง
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 7.194552733082023, 100.59238935100048
UUID: 637fb1f9-1e2b-4cc4-aaf5-8dff6b4618a7
Created Date: 2024-09-23
Updated Date: 2024-09-23
URL: 
Published Date: 