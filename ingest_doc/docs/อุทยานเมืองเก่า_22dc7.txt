Title: อุทยานเมืองเก่าพิจิตร (The Old City Park)
Content: อุทยานเมืองเก่าพิจิตร เชื่อว่าเป็นที่ตั้งของเมืองพิจิตรเก่า สร้างในสมัยพระยาโคตรบอง ประมาณปี พ.ศ. 1601 ภายในบริเวณกำแพงเมืองมีพื้นที่ประมาณ 400 ไร่เศษ มีลักษณะเป็นเมืองโบราณ ประกอบไปด้วย กำแพงเมือง คูเมือง เจดีย์เก่า ฯลฯ เป็นสถานที่พักผ่อนหย่อนใจอีกแห่งหนึ่งของชาวพิจิตร มีการขุดค้นพบศิลปะเครื่องปั้นดินเผา และพระพุทธรูปสมัยต่าง ๆ ภายในองค์พระธาตุเจดีย์ของวัดมหาธาตุ ซึ่งเป็นโบราณสถาน ก่อด้วยอิฐ เจดีย์ทรงลังกา ด้านหน้าพระเจดีย์คือ วิหารแก้ว ห้องด้านหลังพระเจดีย์เป็นพระอุโบสถ ภายในบริเวณอุทยานแห่งนี้มีต้นไม้ร่มรื่นหลายชนิดเหมาะเป็นที่พักผ่อนหย่อนใจ และภายในอุทยานยังมีแหล่งท่องเที่ยวอื่นที่น่าสนใจ อาทิ

สวนรุกขชาติกาญจนกุมาร จัดตั้งขึ้นเมื่อปี พ.ศ. 2520 ตามนโยบายของผู้ว่าราชการจังหวัดพิจิตรในขณะนั้น ที่ต้องการปรับปรุงพื้นที่บริเวณเมืองเก่าแห่งนี้ ซึ่งมีสภาพรกร้างและถูกราษฎรบุกรุกทํากินให้เป็นที่            สาธารณประโยชน์ และแหล่งท่องเที่ยว จึงได้สั่งการให้สํานักงานป่าไม้จังหวัดพิจิตรในขณะนั้น เข้ามาดําเนินการจัดตั้งสวนรุกขชาติ โดยให้ชื่อว่า “สวนรุกขชาติกาญจนกุมาร”

ศาลหลักเมืองพิจิตร สร้างเมื่อ พ.ศ. 2520 อาคารแบ่งออกเป็น 2 ชั้น คือ ด้านบนจะเป็นที่ตั้งของศาลหลักเมือง ส่วนด้านล่างจะเป็นที่ประดิษฐานรูปปั้นของพระยาโคตรบองซึ่งชาวบ้านเรียกว่า "พ่อปู่"

วัดมหาธาตุ เป็นโบราณสถานก่อด้วยอิฐ ตั้งอยู่กึ่งกลางเมืองพิจิตรเก่า ทางฝั่งตะวันออกของแม่น้ำน่านเก่า กรมศิลปากรได้ประกาศขึ้นทะเบียนโบราณสถานของวัดนื้เมื่อ พ.ศ.2478 ประกอบไปด้วยพระธาตุเจดีย์ เป็นเจดีย์ทรงลังกา ภายในมีพระเครื่องชนิดต่างๆ ซึ่งได้ถูกลักลอบขุดค้นไป ด้านหน้าพระเจดีย์เป็นที่ตั้งของวิหารเก้าห้อง ด้านหลังพระเจดีย์เป็นพระอุโบสถ มีใบเสมา 2 ชั้น มีรากไทรเกาะอยู่ที่หน้าบัน หลังคาถูกต้นไม้ล้มทับหักลงมาองค์พระก็พลอยโค่นลงมาด้วย บัดนี้เหลือแต่ฐานอิฐสูง กรมศิลปากรดำเนินการขุดแต่งเมื่อพ.ศ. 2534 บริเวณใต้เนินดินส่วนวิหารได้พบสิ่งก่อสร้าง 2 ยุคสมัยคือสมัยสุโขทัยและสมัยอยุธยา บริเวณโดยรอบพบเจดีย์รายจำนวนมากและแนวกำแพงขนาดใหญ่

ถ้ำชาละวัน มีที่มาจากวรรณคดีเรื่อง ไกรทอง บทพระราชนิพนธ์ของรัชกาลที่ 2 ลักษณะเป็นช่องขุดลึกลงไปในดิน มีเรื่องเล่าว่า เมื่อประมาณ 65 ปีมาแล้ว พระภิกษุวัดนครชุมรูปหนึ่งจุดเทียนไขเดินเข้าไปในถ้ำจนหมดเทียนเล่มหนึ่งก็ยังไม่ถึงก้นถ้ำ จึงไม่ทราบว่าภายในถ้ำชาละวันจะสวยงามวิจิตรพิสดารเพียงใด ในปัจจุบันดินพังทลายทับถมจนตื้นเขิน ทางจังหวัดได้สร้างรูปปั้นไกรทองและชาละวันไว้ที่บริเวณปากถ้ำด้วย

เกาะศรีมาลา มีลักษณะเป็นมูลดินคล้ายเกาะเล็กๆ อยุ่กลางคูเมืองนอกกำแพงเก่า มีคูล้อมรอบเกาะแต่ตื้นเขิน สันนิษฐานว่าแต่เดิมน่าจะเป็นป้อม หรือหอคอยรักษาการณ์อย่างใดอย่างหนึ่ง เพราะตั้งอยู่นอกเมืองและอยู่กลางคูเมือง

วนอุทยานนครไชยบวร เป็นแหล่งพื้นที่ป่าผืนสุดท้ายของพิจิตร มีต้นไม้ยางขนาดใหญ่ขึ้นอยู่หนาแน่น ในฤดูหนาวมีนกอาศัยอยู่เป็นจำนวนมาก มีอาคารสถานที่พักแรม และสิ่งอำนวยความสะดวกสำหรับนักท่องเที่ยว  นอกจากนั้นยังเป็นสถานที่ฝึกอบรมเพื่อการเรียนรู้สิ่งแวดล้อมและการอนุรักษ์ทรัพยากรธรรมชาติอีกแห่งหนึ่งของจังหวัดพิจิตร

Nearby Location: ตั้งอยู่ที่ชุมชนบ้านเมืองเก่า ตำบลเมืองเก่า อำเภอเมืองพิจิตร ห่างจากตัวเมืองประมาณ 7 กิโลเมตร ตามเส้นทางพิจิตร วังจิก
Address:   
Region: ภาคเหนือ
Alley:  
Road:  
Subdistrict: 
District: เมืองพิจิตร
Province: พิจิตร
Category: แหล่งท่องเที่ยวทางประวัติศาสตร์ และวัฒนธรรม
Sub Type: อุทยานประวัติศาสตร์
Facilities Contact: 
Telephone: 0 5684 4539
Email:  
Website:  
Facebook: 
Instagram: 
Line: 
TikTok: 
YouTube: 
Start-End: 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 16.4110163, 100.2926995
UUID: 17498eab-f4b1-4729-b79e-c855c37f429e
Created Date: 2024-09-23
Updated Date: 2024-09-23
URL: 
Published Date: 