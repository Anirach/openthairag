Title: อุทยานแห่งชาติภูเก้า ภูพานคำ หนองบัวลำภู (Phu Kao Phu Phan Kham National Park)
Content: อุทยานแห่งชาติภูเก้า ภูพานคำ ตั้งอยู่ในท้องที่ของจังหวัดหนองบัวลำภู และพื้นที่ตอนบนของจังหวัดขอนแก่น
อุทยานแห่งชาติภูเก้า ภูพานคำ  มีที่ทำการอุทยานฯ ตั้งอยู่ที่ริมทะเลสาบเหนือเขื่อนอุบลรัตน์ เชิงเขาภูพานคำ เขตอำเภอโนนสัง จังหวัดหนองบัวลำภู  ริมทางหลวงสาย 2146 (โนนสัง อุบลรัตน์) มีเนื้อที่ประมาณ 322 ตารางกิโลเมตร หรือ 201,250 ไร่  มีจุดท่องเที่ยวที่น่าสนใจ  คือ ภูพานคำ และ ภูเก้า

ภูพานคำ เป็นส่วนหนึ่งของเทือกเขาภูพาน ตอนบนมีทัศนียภาพที่สวยงามของทะเลสาบเหนือเขื่อนอุบลรัตน์    เมื่อมีการสร้างเขื่อนอุบลรัตน์  กลายเป็นทะเลสาบน้ำจืดขนาดใหญ่  กินพื้นที่ของอุทยานฯ  ประมาณครึ่งหนึ่งของส่วนภูพานคำ สภาพป่าเป็นป่าเต็งรัง และป่าเบญจพรรณซึ่งขึ้นอยู่ในพื้นดินปนหิน นักท่องเที่ยวมักจะนิยมมาพักแรมโดยการกางเต็นท์แคมป์ปิ้ง  หรือที่บ้านพักของอุทยานฯ หรือที่ศาลาพักแรมของกรมประชาสงเคราะห์ บริเวณทะเลสาบท้ายเขื่อนอุบลรัตน์ ภูพานคำนี้เป็นแหล่งเพาะพันธุ์ปลาและเป็นแหล่งตกปลาที่มีชื่อเสียงของประเทศไทยอีกด้วย

            ภูเก้า  ประกอบด้วยภูเขา 9 ลูก คือ ภูฝาง ภูขุมปูน ภูหัน ภูเมย ภูค้อหม้อ ภูชั้น ภูเพราะ ภูลวก และภูวัด ภูทั้ง 9 ลูกนี้มีความสลับซับซ้อนมาก มีสัณฐานคล้ายกับกระทะหงายโดยมีที่ราบอยู่ตรงกลาง เทือกเขาภูเก้าเป็นเทือกเขาสองชั้น ชั้นนอกเป็นภูเขาสูงและมีความลาดชันมาก ไหล่เขาด้านในมีความลาดชันไม่มากนัก พื้นที่ส่วนใหญ่มีลักษณะ สูงๆ ต่ำ ๆ บางแห่งเป็นที่ราบประกอบด้วยป่าไม้   มีสัตว์ป่านานาชนิด ถ้ำ น้ำตก ลานหินลาด และหินลักษณะแปลกตา   มีภาพเขียนรูปฝ่ามือแดง และภาพแกะสลักของมนุษย์ยุคก่อนประวัติศาสตร์ และมีศาลาบนยอดหินที่มีความสูงกว่า 30 เมตร ที่เรียกว่า “หอสวรรค์”  สามารถเป็นจุดชมวิวพระอาทิตย์ขึ้น มองเห็นทิวทัศน์ของที่ราบจังหวัดหนองบัวลำภู และผืนป่าเขียวขจีของอุทยานแห่งชาติกว้างไกลออกไปจนถึงอ่างเก็บน้ำเขื่อนอุบลรัตน์   นอกจากนี้บริเวณภูเก้ายังมีวัดพระพุทธบาทภูเก้า ซึ่งปรากฏรอยเท้าคน และรอยเท้าสุนัขขนาดใหญ่สลักบนหิน อันเกี่ยวโยงกับนิทานพื้นบ้านเรื่อง พระสุพรหมวิโมขา กับหมาเก้าหาง และตามผนังถ้ำบริเวณวัดยังมีภาพเขียนสี ภาพสลักสมัยก่อนประวัติศาสตร์ให้ได้ชมอีกด้วย

Nearby Location: อยู่ริมทะเลสาบเหนือเขื่อนอุบลรัตน์ ที่บ้านท่าศิลา ตำบลบ้านค้อ อำเภอโนนสัง ห่างจากตัวจังหวัดหนองบัวลำภูประมาณ 57 กิโลเมตร ไปตามทางหลวงหมายเลข 2146 (หนองบัวลำภู – อำเภออุบลรัตน์)
Address: บ้านท่าศิลา
Region: ภาคตะวันออกเฉียงเหนือ
Alley:  
Road: โนนสัง อุบลรัตน์(ทางหลวงสาย 2146)
Subdistrict: 
District: โนนสัง
Province: หนองบัวลำภู
Category: แหล่งท่องเที่ยวทางธรรมชาติ
Sub Type: อุทยานแห่งชาติ
Facilities Contact: 
Telephone: 06 3648 4821, 0 4231 5837 
Email: phukao.np50@gmail.com
Website: www.facebook.com/phukao.np/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30 น.

Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 200.0
Fee (EN Kid): 200.0
Remark: 
Location: 16.811550208611813, 102.61140602843213
UUID: 6fe76690-d29d-4d16-b45f-71a6f15a645e
Created Date: 2024-09-23
Updated Date: 2024-09-23
URL: 
Published Date: 