Title: ภูบักได (Phu Bak Dai)
Content: อยู่ในเขตรักษาพันธุ์สัตว์ป่าภูหลวง อำเภอภูเรือ มีอาณาเขตติดต่อกันทั้งหมดสามตำบลของอำเภอภูเรือ คือ ตำบลสานตม ตำบลท่าศาลา และตำบลปลาบ่า เส้นทางที่จะแนะนำให้ขึ้นไปท่องเที่ยวคือเส้นทางที่ขึ้นจากบ้านกลาง ตำบลปลาบ่า โดยเดินทางจากอำเภอภูเรือระยะทางประมาณ 20 ก.ม.  ไปทางเกษตรที่สูงภูเรือ ผ่านน้ำตกปลาบ่า น้ำตกสองคอน   เมื่อมาถึงบ้านกลางเลี้ยวซ้ายตรงไป ติดต่อกับทางชมรมนำเที่ยวภูบักไดโดยชุมชน ที่ทำการตั้งอยู่บ้านกำนันเชิด หรือหน้าวัดบ้านกลาง  โดยทางชมรม จะจัดรถบริการนำเที่ยวที่เรียกว่า รถอีแต๊ก และจัดผู้นำทางไปด้วย โดยจะขับผ่านหมู่บ้านมุ่งหน้าสู่ยอดภู โดยเส้นทางที่ไปจะผ่านเรือกสวนไร่นาของชาวบ้าน อาทิเช่น สวนยางพารา ไร่ข้าวโพด ไร่มันสำปะหลัง สวนแก้วมังกร ไร่ข้าว ไร่กาแฟ ไร่พริก แปลงผักสวนครัว ซึ่งทั้งไปและขากลับ เราสามารถแวะดูพืชผักที่ชาวบ้านปลูกแบบไม่ใช้สารเคมี และช่วยอุดหนุนซื้อผลผลิตของชาวบ้านได้  ระยะทางประมาณ 5 กิโลเมตร ใช้เวลาเดินทางประมาณ 1.30 ชั่วโมง ก็จะถึงบริเวณจุดจอดรถ  จากจุดจอดรถจะต้องเดินเท้าขึ้นไป โดยต้องแบกขนอุปกรณ์สัมภาระส่วนตัวขึ้นไปเอง ซึ่งทางเดินระยะแรกจะเป็นทางชันประมาณ 300 เมตร ใช้เวลาเดินเท้าประมาณ 15 20  นาที  เมื่อขึ้นมาถึงด้านบน ลมจะพัดเย็นสบายมากๆ     ทางเดินช่วงที่สอง จะมีความง่ายขึ้น เดินสบายๆ ชิลๆ  โดยจะเดินไปในทางราบเลาะริมหน้าผาไปเรื่อยๆ พร้อมกับชมบรรยากาศและทิวทัศน์ของทิวเขา และหมู่บ้านทางด้านล่าง ระยะทางในช่วงนี้ประมาณ 3 กม. ใช้เวลาเดินประมาณ 1 1.5 ช.ม. ก็จะถึงบริเวณลานกางเต็นท์และจุดชมวิวภูบักได

มีจุดเด่น คือ สามารถชมความสวยงามตอนพระอาทิตย์ขึ้น และตก มีบรรยากาศทิวทัศน์สวยงามและเย็นสบาย มีหินรูปร่างต่างๆ  ดูแปลกตาสวยงาม และที่เป็นไฮไลท์ของภูบักได ก็คือ "หินห้อยขา" ตามชาวบ้านเรียกกันมาก่อน จะเปลี่ยนชื่อมาเป็น "หินหลอกลวง"   มีลักษณะของแท่งแผ่นหินที่ยื่นออกมาจากหน้าผา  นักท่องเที่ยวได้ตื่นเต้นและสนุกสนานกับการที่ได้ไปยืนถ่ายรูปบนหินก้อนนี้เป็นอย่างมาก   และตอนเช้าในช่วงหน้าฝนหรือหน้าหนาวก็จะมี สามารถชมทะเลหมอกสวยๆ ได้อีกด้วย 

สำหรับการกางเต็นท์พักแรมค้างคืนด้านบนภูบักได นั้น ต้องปฏิบัติตามกฎระเบียบของทางชมรมนำเที่ยวด้วยอย่างเคร่งครัด เป็นการป้องกันอันตรายต่างๆ ที่อาจจะเกิดขึ้นทั้งจากสัตว์ป่าและสิ่งมีพิษต่างๆ

Nearby Location: เขตรักษาพันธุ์สัตว์ป่าภูหลวง บ้านกลาง ต.ปลาบ่า อ.ภูเรือ จ.เลย
Address:  
Region: ภาคตะวันออกเฉียงเหนือ
Alley:  
Road:  
Subdistrict: 
District: ภูเรือ
Province: เลย
Category: แหล่งท่องเที่ยวทางธรรมชาติ
Sub Type: จุดชมวิว
Facilities Contact: 
Telephone: 09 5701 3139, 08 7866 2648   
Email:  
Website: www.facebook.com/ภูบักได ชมรมส่งเสริมการท่องเที่ยวชุมชนปลาบ่า 571300743070872/
Facebook: 
Instagram: 
Line: 
TikTok: 
YouTube: 
Start-End: ทุกวัน 05.00 14.00
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 14.3937869, 103.3356272
UUID: 1cb0005d-d22e-40ae-ae1a-66e671e8d51a
Created Date: 2024-09-23
Updated Date: 2024-09-23
URL: 
Published Date: 