Title: พิพิธภัณฑ์เหมืองลิกไนท์ กระบี่ (Fossil Museum of Krabi Power Plant)
Content: พ.ศ. 2504 กรมทรัพยากรธรณี ประเทศไทยและมหาวิทยาลัยมงต์เปลลิเย่ร์ ประเทศฝรั่งเศส ได้สำรวจซากสิ่งมีชีวิตมีกระดูกสันหลังโบราณหลายชนิดจากเหมืองถ่านหินลิกไนต์ อ.เหนือคลอง จ.กระบี่ มีการขุดค้นพบซากดึกดำบรรพ์ของลิงชนิดใหม่ของโลก ที่มีสายพันธุ์เดียวกับมนุษย์ในปัจจุบัน มีชื่อว่า  สยามโมพิเทคัสอีโอซีนัส  ซากส่วนที่พบเป็นกรามและฟัน มีอายุเก่าแก่นานกว่า 35 37 ล้านปี การค้นพบนี้ได้สร้างข้อสันนิษฐานใหม่เกี่ยวกับต้นกำเนิดของมนุษย์ ว่าน่าจะมีศูนย์กลางของวิวัฒนาการในทวีปเอเชียและขยายไปทั่วโลก พ.ศ. 2533 ได้ขุดพบซากดึกดำบรรพ์ของเสือเขี้ยวดาบครั้งแรกในประเทศไทย มีอายุเก่าแก่กว่า 40 ล้านปี ซึ่งเสือเขี้ยวดาบนั้นถือเป็นสัตว์ดึกดำบรรพ์เลี้ยงลูกด้วยนมที่สูญพันธุ์ไปแล้วกว่า 10,000 ปี นอกจากนี้ก็ยังมีการขุดค้นพบซากดึกดำบรรพ์อื่นๆ อีกมากมาย ส่วนใหญ่เป็นสัตว์เลี้ยงลูกด้วยนมประมาณ 27 ชนิด สัตว์เลื้อยคลานจำพวกงู เต่า จระเข้ 6 ชนิด ซากดึกดำบรรพ์ของหอย ปลาชนิดต่างๆ ซากดึกดำบรรพ์ของสมเสร็จ กระจง หนู รวมถึงสัตว์ต้นตระกูลเก่าแก่ที่สุดของฮิปโปโปเตมัส รวมถึงยังพบซากพืชใบเลี้ยงเดี่ยว ใบเลี้ยงคู่ ตลอดจนถึงซากของต้นไม้กลายเป็นถ่านหินอายุ 35 ล้านปีที่ยาว และสมบูรณ์ที่สุดเท่าที่เคยพบมา โรงไฟฟ้ากระบี่จึงเป็นแหล่งเรียนรู้และศึกษาซากดึกดำบรรพ์ของสิ่งมีชีวิตที่สำคัญแห่งหนึ่งของประเทศ

Nearby Location: อยู่ภายในโรงไฟฟ้ากระบี่ ตำบลคลองขนาน อำเภอเหนือคลอง
Address: 
Region: ภาคใต้
Alley: 
Road: 
Subdistrict: คลองขนาน
District: เหนือคลอง
Province: กระบี่
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 075 635 000 ต่อ 3300
Email: 
Website: https://www.egat.co.th/home/krabi pp travel/
Facebook: 
Instagram: 
Line: 
TikTok: 
YouTube: 
Start-End: เปิดให้นักท่องเที่ยวเข้าชม ทุกวันจันทร์ ศุกร์ เวลา 8.00 – 16.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 7.9968742289097285, 99.03953534495739
UUID: 6ebf4117-d55a-4c54-a649-aad776301251
Created Date: 2024-09-23
Updated Date: 2024-09-23
URL: 
Published Date: 