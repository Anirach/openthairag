Title: วัดพระธาตุจอมกิตติ (Phrathat Jom Kitti Temple)
Content: พระธาตุจอมกิตติ เป็นหนึ่งในพระธาตุที่สำคัญของอำเภอแม่สะเรียงซึ่งเรียกกันว่าพระธาตุ 4 จอม ซึ่งมีเรื่องเล่ากันสืบต่อกันมาว่า มีพระฤๅษี 4 ตนซึ่งเป็นพี่น้องกัน ได้เป็นผู้ริเริ่มสร้างพระธาตุสี่มุมเมืองยวมขึ้น คือ พระธาตุจอมมอญ พระธาตุจอมแจ้ง พระธาตุจอมทอง และพระธาตุจอมกิตติ พระฤๅษีทั้งสี่พี่น้องเป็นผู้มีตบะเดชะ มีวิทยาคมแก่กล้ามาก ได้ศึกษาเล่าเรียนเพียรปฏิบัติจากพระฤๅษีอีกองค์หนึ่งผู้เป็นอาจารย์ซึ่งมีฤทธิ์มากและมีอายุมากแล้ว ได้บำเพ็ญเพียรอยู่ในถ้ำแห่งหนึ่งทางเหนือของเมืองยวม กล่าวกันว่าถ้ำนั้นชื่อถ้ำเหง้า หลังจากท่านฤๅษีทั้งสี่ตนพี่น้องเรียนศิลปศาสตร์ต่าง ๆ จนจบแล้ว จึงกราบลาอาจารย์ไปบำเพ็ญเพียรสร้างบารมีต่อ ฤๅษีทั้งสี่ตนนั้นมีความเก่งไปคนละด้าน กล่าวคือ ฤๅษีผู้พี่เก่งในทางรักษาโรค สามารถปรุงยาชุบชีวิตคนตายให้ฟื้นคืนชีพได้ ตั้งสำนักอยู่ ณ “ดอยจอมกิตติ” พระฤๅษีผู้น้องรองลงมาเก่งในทางเล่นแร่แปรธาตุ สามารถแปรเปลี่ยนธาตุหรือซัดตะกั่วให้เป็นทองก็ทำได้ ตั้งสำนักอยู่ชื่อว่าดอยจอมทอง พระฤๅษีผู้น้องที่สามเก่งในทางอาคมไสยศาสตร์พำนักอยู่ที่ดอยจอมแจ้ง ฝ่ายฤๅษีผู้น้องท้ายสุดเก่งในทางเรียกฝนเรียกลมด้วยอำนาจแห่งพลังจิตสำเร็จกสิณอภิญญา สามารถเดินเหินบนน้ำหรือเหาะขึ้นไปบนอากาศ และพระฤๅษีตนสุดท้ายนี้พำนักอยู่ ณ ดอยจอมมอญ พระธาตุจอมกิตติจึงดูเหมือนจะเป็นพี่ใหญ่และเป็นที่เคารพสักการะมาถึงปัจจุบัน

Nearby Location: ตั้งอยู่บ้านจอมกิตติ ตำบลแม่ยวมน้อย อำเภอแม่สะเรียง
Address: หมู่ 13 บ้านจอมกิตติ
Region: ภาคเหนือ
Alley: 
Road: 
Subdistrict: 
District: แม่สะเรียง
Province: แม่ฮ่องสอน
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 5307 2377 (อบต.แม่ยวมน้อย)
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.14624209837985,97.9199468426666
UUID: 165abd6a-e886-48fa-ab2c-a750e8220c63
Created Date: 2024-09-23
Updated Date: 2024-09-23
URL: 
Published Date: 