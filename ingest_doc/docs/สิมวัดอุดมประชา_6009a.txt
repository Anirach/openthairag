Title: สิมวัดอุดมประชาราษฎร์ (ไม่มี)
Content: สิมวัดอุดมประชาราษฎร์  ตั้งอยู่บ้านนาจารย์  ต.นาจารย์ ห่างจากตัวเมืองประมาณ ๑๕ กิโลเมตร วัดอุดมประชาราษฎร์  ตั้งขึ้นเมื่อปี พ.ศ. ๒๔๔๘  ตัวสิมนั้นญาคูบุปผา  เจ้าอาวาสในสมัยนั้นเป็นผู้นำในการก่อสร้างจนแล้วเสร็จในปี พ.ศ. ๒๔๗๖  โดยมีช่างญวนสองพี่น้องเป็นผู้ก่อสร้าง  คือ นายทองคำ  จันทร์เจริญ  และนาย  คำมี  จันทร์เจริญ  ตัวสิมสร้างแบบก่ออิฐพื้นเมือง  ฉาบปูนปั้นลายประดับตามแบบของช่างญวน  หลังคา ๓ ชั้น  มีปีกนกวิ่งรอบตัวสิม  โดยมีเสานางเรียงสี่เหลี่ยม  ก่ออิฐรับโดยรอบ  มีไม้แกะสลักลำยองเป็นนาคข้างละ ๕ ตัว ผนังเจาะเป็นบานหน้าต่าง  มีปูนปั้นเป็นอาร์คโค้ง  หน้าบันด้านหน้ามีปูนปั้นนูนต่ำรูปครุฑ  มีมังกรม้วนหาง ๒ ข้าง  ทางเข้าด้านหน้ามีพญานาคเฝ้าประตู ประดับซุ้มโค้งทางเข้าประตู
ภายในสิมเป็นที่ประดิษฐานพระประธาน  ผนังโดยรอบเป็นเรื่องราวเกี่ยวกับพระเวสสันดรชาดก  นอกจากนี้ยังมีเรื่องราวการดำเนินชีวิตของชาวอีสานสมัยก่อนแทรกอยู่ด้วย  ทั้งประเพณีงานศพ  การละเล่นหัวล้านชนกัน  รวมถึงภาพตลกและอักษรธรรมแทรกอยู่  ช่างแต้มที่เขียนฮูปแต้ม  ณ  สิมแห่งนี้  เป็นชาวบ้านพื้นถิ่น  อ.สหัสขันธ์  มีชื่อว่า  อาจารย์ผาย
จุดเด่นอีกอย่างหนึ่งของฮูปแต้มที่นี่คือ  มีการเขียนกำกับในฮูปแต้มโดยระบุชื่อผู้มีจิตศรัทธาจ้างช่างแต้มมาเขียนรูปในแต่ละช่อง  ซึ่งสะท้อนให้เห็นถึงความศรัทธาในพระพุทธศาสนาของชาวอีสานที่มีอยู่อย่างมั่นคงยาวนานนับตั้งแต่อดีต

Nearby Location: ตั้งอยูบ้านนาจารย์ ตำบลนาจารย์ ระยะห่างจากเมืองกาฬสินธุ์ประมาณ 10 กว่ากิโลเมตร 
Address: บ้านนาจารย์
Region: ภาคตะวันออกเฉียงเหนือ
Alley: 
Road: 
Subdistrict: 
District: เมืองกาฬสินธุ์
Province: กาฬสินธุ์
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 4341 2014
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 16.5258603, 103.6128039
UUID: 2c6c8b95-3165-422d-b4d2-7e4fc8827044
Created Date: 2024-09-23
Updated Date: 2024-09-23
URL: 
Published Date: 