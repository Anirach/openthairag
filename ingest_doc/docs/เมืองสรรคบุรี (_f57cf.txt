Title: เมืองสรรคบุรี (Mueng Sanburi)
Content: หลักฐานทางโบราณคดีที่เก่าแก่ที่สุดในอำเภอสรรคบุรี พบที่เมืองโบราณดงคอน ตำบลดงคอน เมืองโบราณแห่งนี้ผังเป็นรูปสี่เหลี่ยมผืนผ้ามุมมน มีคูเมืองกว้างประมาณ 20 เมตรล้อมรอบและเชื่อมต่อกับแม่น้ำน้อย ผังเมืองลักษณะนี้คล้ายกับเมืองโบราณจันเสน จังหวัดนครสวรรค์ อันเป็นเมืองโบราณสมัยทวารวดี บริเวณนอกเมืองพบโบราณสถานอยู่หนึ่งแห่งที่ชาวบ้านเรียกว่า  โคกปราสาท  ซึ่งปัจจุบันเหลือแต่เพียงซากอิฐที่สร้างขึ้นจากก้อนอิฐขนาดใหญ ่(ประมาณ 26x51 ตารางเมตร) นอกจากนั้นยังมีการค้นพบโบราณวัตถุต่าง ๆ อาทิเช่น กำไล,ใบหอก,ขวาน,เหรียญเงินประทับตราสังข์และศรีวัตสะพร้อมอักษรปัลลวะ หลักฐานชิ้นสำคัญอีกชิ้นหนึ่งก็คือ แผ่นศิลานูนต่ำรูปพระพุทธเจ้าปางสมาธิขนาบข้างด้วยเสาธรรมจักรและสถูป ซึ่งหลักฐานเหล่านี้สามารถกำหนดอายุได้เก่าแก่ถึงราวพุทธศตวรรษที่ 12 หรือต้นสมัยทวารวดี ชุมชนโบราณแห่งนี้ยังปรากฎร่องรอยการอยู๋อาศัยต่อมายังสมัยสุโขทัยและอยุธยา เนื่องจากมีการค้นพบเครื่องถ้วยสังคโลกและเครื่องถ้วยจีนสมัยราชวงศ์เหม็ง รวมถึงพระพุทธรูปหินทรายสมัยอยุธยา ร่องรอยของเมืองโบราณดงคอนนี้จึงน่าจะมีความเกี่ยวข้องต่อเนี่องกับการก่อตั้งชุมชน  เมืองแพรก  ขึ้นในช่วงเวลาต่อมา เมื่อวัฒนธรรมเขมรได้เข้ามาแพร่หลายในภาคกลางของประเทศไทยราว ๆ พุทธศตวรรษที่ 17 &ndash; 18 เมืองสรรคบุรีก็ได้รับเอาวัฒนธรรมเขมรเข้ามาเช่นเดียวกับเมืองโบราณอื่น ๆ ในภาคกลางหลักฐานที่สำคัญนอกจากโบราณวัตถุประเภทเครื่องปั้นดินเผาและแท่นหินบดยาแบบเขมรที่พบในเมืองโบราณดงคอนแล้ว ยังพบแผ่นทับหลังหินทรายที่ติดอยู่บนพระปฤษฎางค์ขององค์พระพุทธรูปหลวงพ่อฉายภายในวิหารวัดพระแก้วที่แสดงลักษณะสำคัญของศิลปะขอมอีกด้วย

Nearby Location: ที่ว่าการอำเภอสรรคบุรี ตำบลแพรกศรีราชา อำเภอสรรคบุรี
Address: หมู่ 8
Region: ภาคกลาง
Alley: 
Road: 
Subdistrict: ดงคอน
District: สรรคบุรี
Province: ชัยนาท
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 5648 1083, 0 5648 1454
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.0132647, 100.1927389
UUID: 779a6670-b426-4103-ab96-ed4ed8f156ec
Created Date: 2024-09-23
Updated Date: 2024-09-23
URL: 
Published Date: 