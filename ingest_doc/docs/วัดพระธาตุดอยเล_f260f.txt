Title: วัดพระธาตุดอยเล็ง (Wat Phrathat Doi Leng)
Content: ปูชนียสถานที่สําคัญอีกแห่งหนึ่งของจังหวัดแพร่ ตั้งอยู่บนภูเขาสูงที่ถูกโอบล้อมด้วยภูเขาและผืนป่า อันเขียวขจี อยู่ทางด้านทิศตะวันออกเฉียงใต้ของพระธาตุช่อแฮคือ  วัดพระธาตุดอยเล็ง  การสร้างพระธาตุไม่ปรากฏหลักฐานแน่นอนว่าสร้างในช่วงใด แต่มีมาคู่กับพระธาตุช่อแฮและพระธาตุจอมแจ้ง ตามตำนานที่เล่าสืบต่อกันมาจากผู้เฒ่าผู้แก่ในอดีตนั้น กล่าวไว้ว่าพระธาตุดอยเล็ง พระธาตุช่อแฮ และพระธาตุจอมแจ้ง เป็นพระธาตุที่สร้างคู่กันมา โดยเล่าว่าสมเด็จพระสัมมาสัมพุทธเจ้าได้เสด็จไปโปรดเวไนยสัตว์มาดอยลูกหนึ่งอยู่ทางทิศใต้ของดอยธชัคคะบรรพต เสด็จมาถึงเวลาใกล้สว่าง ณ ที่นั้นจึงได้ชื่อว่าดอยจวนแจ้ง ปัจจุบันเรียกว่า  พระธาตุจอมแจ้ง  หลังจากนั้นจึงได้เสด็จ มาทางทิศเหนือถึงธชัคคะบรรพตและได้ประทับอยู่ที่นั้นและทรงมอบพระเกศาธาตุให้ขุนลัวะอ้ายก้อมได้เก็บไว้ ณ ที่นั้นซึ่งคือ  พระธาตุช่อแฮ  ในปัจจุบัน จากนั้นจึงเสด็จไปทางทิศตะวันออกเฉียงใต้ ทรงประทับอยู่ ณ ดอยลูกหนึ่งซึ่งสูงกว่าดอยทั้งหมดในเมืองโกศัย จึงได้เอาบาตรวางไว้ใกล้ๆ ดอยลูกนั้นและเรียกว่า  ดอยภูวาง  และได้เสด็จมาประทับบนดอยอีกลูกหนึ่งได้ประทับแลดูภูมิประเทศของเมืองโกศัย ทรงตรัสว่าที่นี่เป็นเมืองที่น่ารื่นรมย์ เหมาะแก่การสร้างบ้านสร้างเมือง การประทับแลดูนั้นตามภาษาพื้นเมืองเหนือแปลว่า  เล็ง  ดังนั้นดอยลูกนี้จึงเรียกว่า  ดอยเล็ง  ในวัดพระธาตุดอยเล็งมีเจดีย์ เรียกว่า  พระธาตุดอยเล็ง  เป็นพระธาตุขนาดเล็กกว้างราว 5 เมตร สูง 11 เมตร มีการบูรณะมาอย่างต่อเนื่อง ในช่วงงานประเพณีไหว้พระธาตุช่อแฮ เมืองแพร่แห่ตุงหลวง จะมีประชาชนขึ้นไปนมัสการพระธาตุดอยเล็ง เรียกกันว่าเป็น  ประเพณีขึ้นดอยเล็ง  เพื่อระลึกถึงองค์สมเด็จพระสัมมาสัมพุทธเจ้าที่ครั้งหนึ่งเคยมาประทับ ณ ดอยแห่งนี้

Nearby Location: เลยพระธาตุช่อแฮทางทิศตะวันออกเฉียงใต้ประมาณ 2 กิโลเมตร ตำบลป่าแดง อำเภอเมืองแพร่
Address: หมู่ 9 
Region: ภาคเหนือ
Alley: 
Road: ช่อแฮ
Subdistrict: ช่อแฮ
District: เมืองแพร่
Province: แพร่
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 093 309 8137
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 07.00   17.00  เปิดทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.0722049, 100.2152319
UUID: 3aff0a75-b600-4470-8085-e33ea529e6aa
Created Date: 2024-09-23
Updated Date: 2024-09-23
URL: 
Published Date: 