Title: ศูนย์ศิลปวัฒนธรรมกาญจนาภิเษกอุบลราชธานี (Ubon Ratchathani Cultural Center)
Content: อุบลราชธานีเป็นเมืองที่มีสกุลศิลป์ที่สืบสานมาตั้งแต่เริ่มสร้างบ้านแปงเมือง  คือสกุลศิลป์วัดทุ่งศรีเมือง มีการถ่ายทอดกันมาตามวิถีแห่งศิลปะพื้นบ้านถิ่นอีสาน ผสมผสานกับศิลปะไทยจากกรุงเทพฯ อย่างกลมกลืนซึ่งเป็นธรรมชาติของศิลปวัฒนธรรม  แต่งานศิลปะอุบลราชธานีก็ยังคงทำหน้าที่บ่งบอกความเป็นศิลปะอุบลราชธานีอันโดดเด่นอยู่อย่างต่อเนื่อง และยังได้เผยแพร่ไปยังถิ่นอื่นโดยคณะช่างศิลป์คณะต่าง ๆ อย่างเงียบ ๆ ศิลปะไม่ว่าจะเป็นด้านใดก็ตามเป็นองค์วัตถุหรือสัญลักษณ์ทางจิตวิญญาณของชนชาติหรือท้องถิ่นนั้น ๆ  ไม่เพียงแต่เป็นสิ่งแวดล้อมที่สร้างความภูมิใจชื่นชมของคนชาตินั้นหรือท้องถิ่นนั้นเท่านั้น  แต่หากเป็นการบ่งบอกให้คนจากถิ่นอื่นได้รับรู้ เรียนรู้ ชื่นชม ภูมิใจ ในความมีศิลปวัฒนธรรมและอารยธรรมอันล้ำค่าอีกด้วย  เดิมเราได้ชื่นชมศิลปกรรมด้านต่าง ๆ จากวังและวัดซึ่งเป็น “สถาบันการศึกษา” แม้เมื่อเราสร้างสถาบันการศึกษารุ่นแรก เรายังไม่ละเลยในศิลปกรรมไทยประยุกต์ในตึกเรียน เช่น ตึกนาคคณะอักษรศาสตร์จุฬาลงกรมหาวิทยาลัย ตึกเรียนของโรงเรียนวชิราวุธ ฯลฯ  แต่ในชั้นหลังได้ละเลยไปเสียสิ้น 
          การสร้างใส่ศิลปกรรมในอาคารสถาบันอุดมศึกษาเป็นเรื่องที่มหาวิทยาลัยที่มีชื่อเสียงในอารยประเทศสืบทอดกันมานานนับหลายศตวรรษแม้ว่าจะต้องเสียค่าใช้จ่ายเพิ่มขึ้นบ้าง  แต่ผลที่ได้รับในด้านสุนทรียะหรือทางด้านจิตวิญญาณในระยะยาวนั้นมากมายสุดประมาณค่าเป็นเงินได้  การสร้างศูนย์ศิลปวัฒนธรรมกาญจนาภิเษกเป็นอาคารเอนกประสงค์ที่ใหญ่โตอลังการณ์  “สถาปัตยกรรมอีสานประยุกต์”  โดยเฉพาะการมียอดเป็นพระธาตุ  และพญานาคบนหลังคานั้นเป็นสัญลักษณ์ของความอุดมสมบูรณ์  สุขกายสบายใจ ช่วยปกปักรักษาภัยพิบัติปัดเป่าความเดือดร้อนให้ประชาชนพลเมืองและแขกผู้มาเยี่ยมเยือนได้รับความร่มเย็นเป็นสุขเจริญรุ่งเรืองและวัฒนาถาวรสืบต่อไป 
        ด้านมติทางความคิด ความเชื่อและวัตถุประสงค์  อาคารและองค์ประกอบของศูนย์จึงมีลักษณะเฉพาะที่เป็นเอกลักษณ์ดังนี้
          1.  อาคารเป็นศิลปะอีสานประยุกต์ที่มีลักษณะบ่งบอกถึงความทรหดทดทน ซื่อสัตย์ เปิดเผยและตรงไปตรงมา หลังคาและภายนอกอาคารตกแต่งด้วยศิลปะอีสานสกุลอุบลราชธานีประยุกต์
          2.  มีจิตวิญญาณและมีพลัง  ทั้งตัวอาคาร  ภูมิทัศน์ภายนอก  จักมีชีวิตชีวา  ท้าทายความอยากรู้อยากเห็น มีพลังพร้อมที่จะสืบส่งสำนึกแห่งความดีงาม ความถูกต้อง ความรัก ความสามัคคี สู่ลูกหลานและบุคคลทั่วไป
          3.  พึ่งตนเองได้  ด้วยกิจกรรมหลากหลายครบวงจร สามารถพึ่งตนเองได้อย่างมีศักดิ์ศรี
          4.  เป็นสถาบันทางศิลปวัฒนธรรมที่เกิดจากพลังราษฎร์ ร่วมแรงรัฐพัฒนาด้วยความพร้อมจิตรวมใจจากทุกฝ่าย ทั้งตัวอาคาร  ภูมิทัศน์ภายนอกและเนื้อหาสาระทางด้านศิลปวัฒนธรรมต่าง ๆ
          5.  ใช้เทคโนโลยีในกิจกรรมและบริการต่าง ๆ  อย่างเหมาะสมและเกิดประโยชน์สูงสุด

Nearby Location: อยู่ในมหาวิทยาลัยราชภัฎอุบลราชธานี  ตำบลในเมือง อำเภอเมืองอุบลราชธานี
Address: 612
Region: ภาคตะวันออกเฉียงเหนือ
Alley: ราชพัทอุบล
Road: แจ้งสนิท
Subdistrict: 
District: เมืองอุบลราชธานี
Province: อุบลราชธานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์วัฒนธรรม
Facilities Contact: 
Telephone: 0 4535 231, 0 4535 2000ต่อ1122 ,0 4534 4593 5
Email: 
Website: www.facebook.com/680261182185157 , db.sac.or.th/museum/museum detail/952
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30   16.30 น. เว้นวันหยุดนักขัตฤกษ์
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.246419407928801,104.84604030441278
UUID: 6ce092c1-8094-4980-ba66-02b10f748a48
Created Date: 2024-09-23
Updated Date: 2024-09-23
URL: 
Published Date: 