Title: อุทยานแห่งชาติขุนพะวอ (Khun Phawor National Park)
Content: เป็นอุทยานแห่งชาติเปิดใหม่ ท้องที่บ้านหนองหลวง มีเนื้อที่ประมาณ 380 ตารางกิโลเมตร เดิมชื่ออุทยานแห่งชาติแม่กาษา ต่อมาได้เปลี่ยนชื่อเป็น  อุทยานแห่งชาติขุนพะวอ  เพื่อเป็นการยกย่องพะวอซึ่งเป็นท่านทหารชาวกระเหรี่ยงในสมัยสมเด็จพระเจ้าตากสินมหาราช จึงได้รับแต่งตั้งให้เป็นนายด่านแม่ละเมา และได้ต่อสู้กับข้าศึกเพื่อปกป้องเอกราชของชาติจนตัวเองต้องเสียชีวิตในสมามรบ ซึ่งสมรภูมิรบก็อยู่ในเขตอุทยานแห่งชาติขุนพะวอนี้เอง ลักษณะภูมิประเทศพื้นที่ส่วนใหญ่เป็นภูเขาสลับซับซ้อนสูงชัน เป็นต้นกำเนิดของลำห้วยหลายสาย สภาพป่ามีความอุดมสมบูรณ์มากมีทั้งป่าดิบชื้น ป่าดิบแล้ง ป่าดิบเขา ป่าเบญจพรรณ และป่าต็งรัง สภาพอากาศได้รับอิทธิพลจากลมทะเลอันดามัน ทำให้มีอากาศค่อนข้างชื้นในฤดูฝน ฤดูหนาวอากาศหนาวเย็น ฤดูร้อนอากาศเย็นสบายอุณหภูมิเฉลี่ยทั้งปี 21 องศา ทำให้มีอากาศเย็นสบายทั้งปี มีพันธุ์ไม้หลากหลายเช่น สัก แดง ประดู่ มะค่าโมง ยาง ตะเคียนทอง ไม้ถิ่นภาคใต้เช่น ลูกเนียง (มะตึงยาง) สะตอป่า เงาะป่า ฯลฯ อุทยานฯ มีบ้านพัก 3 ห้องนอน 2 ห้องน้ำ จำนวน 1 หลัง ห้องพัก 1 ห้องนอน 1 ห้องน้ำ จำนวน 3 หลัง และสถานที่กางเต็นท์รองรับได้ 500 คน มีห้องน้ำ 12 ห้อง สถานที่น่าสนใจในอุทยานฯกิจกรรมดูนก  รอบ ๆ บริเวณที่ทำการอุทยานฯ และเส้นทางเดินเท้าไปน้ำตกขุนพะวอ สามารถหาดูนกได้โดยการใช้กล้องส่อง หรือดูด้วยตาเปล่าจะพบนกแปลก ๆ และนกหายากหลายชนิด ซึ่งจากการสำรวจเมื่อเดือนมีนาคม 2547 โดยนักดูนกมืออาชีพพบว่ามีนกนานาพันธุ์กว่า 100 ชนิด

Nearby Location: ริมทางหลวงสายแม่ระมาด บ้านตาก ห่างจากแยกอำเภอแม่ระมาดประมาณ 18 กิโลเมตร 
Address: หมู่ 3  บ้านหนองหลวง
Region: ภาคเหนือ
Alley: 
Road: แม่ระมาด บ้านตาก
Subdistrict: ขะเนจื้อ
District: แม่ระมาด
Province: ตาก
Category: แหล่งท่องเที่ยวทางธรรมชาติ
Sub Type: น้ำตก
Facilities Contact: 
Telephone: 08 9957 1246
Email: Khunpawor@hotmail.com
Website: www.dnp.go.th
Facebook: 
Instagram: 
Line: 
TikTok: 
YouTube: 
Start-End: เปิดตลอดเวลา
Activity: 
Suitable Duration: 
Fee (TH): 40.0
Fee (TH Kid): 20.0
Fee (EN): 200.0
Fee (EN Kid): 100.0
Remark: 
Location: 17.03844445655134,98.62781674603275
UUID: 691fabfb-1712-4ba4-aafd-30a6a8f207db
Created Date: 2024-09-23
Updated Date: 2024-09-23
URL: 
Published Date: 