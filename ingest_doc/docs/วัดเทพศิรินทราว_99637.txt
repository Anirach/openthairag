Title: วัดเทพศิรินทราวาส ราชวรวิหาร (Wat Debsirindrawas Ratchaworavihan)
Content: วัดเทพศิรินทราวาสราชวรวิหาร” หรือ “วัดเทพศิรินทร์” เป็นพระอารามหลวงชั้นโท ชนิดราชวรวิหาร ที่ตั้งอยู่บนถนนกรุงเกษม เขตป้อมปราบศัตรูพ่าย ใกล้ๆ กับสะพานกษัตริย์ศึกและสถานีรถไฟหัวลำโพง มีเนื้อที่ประมาณ 31 ไร่ ซึ่งพระบาทสมเด็จพระจุลจอมเกล้าเจ้าอยู่หัว รัชกาลที่ 5 ทรงพระกรุณาโปรดเกล้าฯ ให้สร้างพระอารามขึ้นในปี พ.ศ. 2419 เพื่อทรงเฉลิมพระเกียรติและทรงอุทิศพระราชกุศลถวายแด่ “สมเด็จพระเทพศิรินทราบรมราชินี” พระบรมราชชนนีของพระองค์ และพระราชทานนามชื่อวัดแห่งนี้ว่า “ วัดเทพศิรินทราวาส” โดยทรงพระกรุณาโปรดเกล้าฯ ให้พระเจ้าวรวงศ์เธอ กรมหมื่นเจริญผลพูลสวัสดิ์ (พระองค์เจ้าชมพูนุช) เป็นแม่กองในการก่อสร้าง และในปี พ.ศ. 2439 พระองค์ทรงพระกรุณาโปรดเกล้าฯ ให้สร้างสุสานหลวงไว้ภายในวัด เพื่อใช้เป็นฌาปนสถานหรือสถานที่ถวายพระเพลิงพระศพของเจ้านายและพระบรมวงศานุวงศ์ที่ไม่ได้สร้างพระเมรุฯ ที่ท้องสนามหลวงมาตั้งแต่ในสมัยราชกาลที่ 5 นอกจากนั้นที่สุสานหลวงแห่งนี้ยังใช้เป็นสถานที่ปลงศพของชนทุกชั้นบรรดาศักดิ์อีกด้วยค่ะ นับได้ว่าวัดเทพศิรินทร์แห่งนี้เป็นพระอารามหลวงในสมัยกรุงรัตนโกสินทร์เพียงแห่งเดียวที่มีสุสานหลวง เนื่องจากตามปกติแล้วจะไม่มีฌาปนสถานตั้งอยู่ในพระอารามหลวงค่ะ สำหรับการวางแผนผังของวัดเทพศิรินทร์นั้นถือได้ว่าเป็นการวางแปลนที่เหมาะสม คือมีโรงเรียนอยู่ทางทิศตะวันออก ส่วนหน้าวัดและเขตพุทธาวาสตั้งอยู่ตรงกลาง และสุสานตั้งอยู่ทางทิศตะวันตก เปรียบได้กับชีวิตของคนเราที่เดินตามดวงตะวัน โดยเริ่มจากวัยเด็ก วัยกลางคน และวัยชรา วัยสุดท้ายแห่งชีวิต ซึ่งไปสิ้นสุดที่สุสานค่ะ

Nearby Location: อยูในเขตป้อมปราบศัตรูพ่าย ตั้งอยู่ใกล้สะพานกษัตริย์ศึกและสถานีรถไฟกรุงเทพมหานคร (หัวลำโพง) 
Address: 1469
Region: ภาคกลาง
Alley: 
Road: กรุงเกษม
Subdistrict: 
District: ป้อมปราบศัตรูพ่าย
Province: กรุงเทพมหานคร
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 0 2222 1934
Email: 
Website: www.resource.lib.su.ac.th/web temple/index.php?option=com_content&view=article&id=30&Itemid=27
Facebook: 
Instagram: 
Line: 
TikTok: 
YouTube: 
Start-End: ทุกวัน 06.00  22.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.74649, 100.5132572
UUID: e6ef8a1a-6f50-4637-b9f9-346afd488411
Created Date: 2024-09-23
Updated Date: 2024-09-23
URL: 
Published Date: 