Title: หาดดอนแพง (Hat Don Paeng)
Content: ประวัติเกาะดอนแพง หรือ หาดดอนแพง เกาะดอนแพงเป็นเกาะๆหนึ่งที่อยู่กลางลำน้ำโขงห่างจากฝั่งออกไปประมาณ 700 800 เมตร เมื่อก่อนแม่น้ำโขงติดกับอุโบสถวัดสิงห์ทองต่อมาดินได้งอกเชื่อมระหว่างฝั่งบ้านแพงกับเกาะดอนแพงเข้าด้วยกัน ในยุคต้อนๆของกรุงรัตนโกสินทร์อยู่ในความปกครองของประเทศสยาม ครั้นต่อมาหลังจากที่ฝรั่งเศสยึดประเทศญวน(ปัจจุบัน คือ ประเทศเวียดนาม) ไทยต้องสูญเสียดินแดนฝั่งซ้ายแม่น้ำโขง ใน ร.ศ.112 พ.ศ.2437 ให้กับประเทศฝรั่งเศสรวมทั้งเกาะในลำแม่น้ำโขง เกาะดอนแพงก็ถูกฝรั่งเศสยึดครองด้วยเป็นเวลานานถึง 35 ปี จึงได้กลับคืนมาเป็นของประเทศไทยตามประกาศสมุหเทศาภิบาลมณฑลอุดร ตามอนุสัญญาระหว่างรัฐบาลสยามกับฝรั่งเศส ประกาศเมื่อวันที่ 22 ธันวาคม พ.ศ.2471 เกาะดอนแพงกับฝรั่งเศส ธรรมชาติได้เปลี่ยนแปลงเชื่อมต่อกันทำให้มีครอบครัวคนไทยไปตั้งบ้านเรือนที่เกาะดอนแพงเมื่อประมาณปี พ.ศ.2468 ครอบครัวของนางเชย จอมอยู่ เป็นครอบครัวแรกที่มาอาศัยอยู่ที่นี่ (ปัจจุบันคือ ใต้ท่าด่าน) และต่อมามีพ่อเฒ่าสิงห์ทอง แม่เฒ่าทองอยู่ บุษบา ได้อพยพจากเมืองหลวงพระบางมาอยู่หลังยายเชย จอมอยู่ ประมาณ 2 3 ปี แล้วจึงมีผู้คนอพยพเข้ามาอยู่มากขึ้นจนกลายเป็นหมู่บ้านดอนแพง ส่วนประกอบของเกาะดอนแพงลักษณะของดินจะเป็นดินร่วนปนทราย จะมีน้ำท่วมถึงประมาณ 3 4 ปีต่อครั้งเป็นอย่างน้อย มีเนื้อที่ประมาณ 6,000 ไร่ ยาวตามแม่น้ำโขง พื้นที่เป็นเนิน เป็นที่ลุ่มคละกันไป คือ โนนสวนฝ้าย ทางเก้าวา ผีป่าช้า บุ่งลึก บุ่งยาว บุ่งกอไผ่ บุ่งแข้ บุ่งเฮือกูน ท่านายอำเภอ ท่านายรวย ท่ายายเชย ท่าวัดเหนือ ท่าไฟฟ้า ท่ากกพร้าวและท่ากกไฮ เป็นต้น โดยมีน้ำโขงไหลผ่านและคลองน้ำบุ่งมีน้ำใช้เพื่อการเกษตรตลอดปี นอกจากนั้นยังมีหมู่บ้านดอนแพงตั้งอยู่วัดดอนแพง(วัดศิริจันทราวาส) และโรงเรียนบ้านแพงพิทยาคม ซึ่งเป็นสถานศึกษาด้วย ต่อมามีครอบครัวของคนญวนอพยพ(ชาวเวียดนาม) ชื่อองด่อ มาจากบ้านซอดฝั่งลาวนำครอบครัวมาตั้งบ้านเรือน ห่างจากบ้านนางเชยไปทางทิศใต้ประมาณ 500 เมตร เมื่อ พ.ศ.2471 เมื่อมีเกาะดอนแพงเป็นของประเทศไทยแล้วก็ได้มีคนอพยพครอบครัวมาอยู่บ้านดอนแพงจากต่างอำเภอ ส่วนมากจะมาจากอำเภอธาตุพนมและจังหวัดอื่นๆจนกลายเป็นหมู่ที่ ๗ ของตำบลบ้านแพง ผู้ใหญ่บ้านดอนคนแรกคือ นายสุพล สุวารีย์ ต่อมาได้มีชาวจีนโพ้นทะเล(คนจีนที่อพยพมาอยู่ประเทศไทย) คนแรกคือ นายจาว ลิ้มสกุล ต่อมานายชัยยงค์ คูสกุลและนายก้อ ลิ้มสกุล มาอยู่ใกล้วัดสิงห์ทอง หมู่ที่ 2 ส่วนเจ๊กซู้ เจ๊กซาม เจ๊กฮะ เจ๊กแปะ ได้มาทำค้าขายอยู่ที่หมู่ที่ 3 จากนั้นชาวจีนโพ้นทะเลรุ่นที่ 2 ได้พากันมาอาศัยอยู่ที่นี่อีกมากมายเพราะอำเภอบ้านแพงเป็นที่ราบลุ่มเหมาะสำหรับทำการเกษตรและการค้าขายจึงมีปู่งักซ้ง ปู่ไซ้ท้าว ปู่เชียงฮะ ปู่ง่วนเช็ง เหล่าเจ๊กปักจั๊บ กำจิวกิ๋ม อาโกวของเจ๊กแก เจ๊กจิงฮาวและเหล่าเจ๊กหยู๋ ฯลฯ (ซึ่งได้ปักหลักอยู่ริมฝั่งโขงซึ่งเป็นแหล่งชุมชนในปัจจุบันนี้)

Nearby Location: อยู่กลางลำน้ำโขงห่างจากฝั่งออกไปประมาณ 700 800 เมตร ตำบลบ้านแพง อำเภอบ้านแพง
Address: หมู่ 7 บ้านดอนแพง
Region: ภาคตะวันออกเฉียงเหนือ
Alley: 
Road: 
Subdistrict: นาเข
District: บ้านแพง
Province: นครพนม
Category: แหล่งท่องเที่ยวทางประวัติศาสตร์ และวัฒนธรรม
Sub Type: วิถีชีวิตความเป็นอยู่ (ชุมชน)
Facilities Contact: 
Telephone: 0 4253 8523
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.9608885, 104.2218471
UUID: 0d922d2a-5203-46db-af9b-aa6a463c2926
Created Date: 2024-09-23
Updated Date: 2024-09-23
URL: 
Published Date: 