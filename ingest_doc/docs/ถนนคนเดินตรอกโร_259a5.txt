Title: ถนนคนเดินตรอกโรงยา (Trogrongya Walking Street)
Content: ถนนคนเดินตรอกโรงยา ของจังหวัดอุทัยธานี ถือเป็นเมืองท่าข้าวมาแต่โบราณ สำหรับผู้ที่ล่องเรือผ่านไปมาในแม่น้ำเจ้าพระยาระหว่างปากน้ำโพและกรุงเทพฯ มักแวะเข้ามายังแม่น้ำสายเล็กๆที่มีชื่อว่าแม่น้ำสะแกกรัง เพื่อซื้อข้าวของแลกเปลี่ยนสินค้ากัน ชุมชนแห่งนี้จึงถูกเรียกขานจากชาวเรือว่า “ชุมชนบ้านสะแกกรัง” หรือออกเสียงแบบคนจีนว่า “เซ็กเกี๋ยกั้ง” มองไปรอบๆจะเห็นอาคารบ้านเรือนเรียงรายกันเป็นตรอก แต่ละครอบครัวมีกิจการแตกต่างกันออกไป บ้างก็จำหน่ายเครื่องอุปโภคบริโภค บ้างก็จำหน่ายอาหารการกิน ซึ่งมีอยู่เรียงรายภายในตรอกโรงยา ในสมัยก่อนตรอกย่านนี้คือสถานที่สูบฝิ่นอย่างถูกกฎหมายของชุมชน โดยในแต่ละวันมีชาวบ้านเข้ามาสูบฝิ่นจำนวนมาก ทำให้เกิดการค้าขายอย่างคึกคัก จนมาถึงสมัยจอมพลสฤษดิ์ ธนะรัชต์ ประกาศให้ยกเลิกการสูบฝิ่น ทำให้ตลาดในช่วงนั้นซบเซา เนื่องจากผู้คนที่อาศัยอยู่บริเวณนั้นอพยพไปทำงานที่อื่นกันหมด ในปี 2553 สำนักงานพาณิชย์จังหวัดอุทัยธานี ชุมชนทั้ง 15 ชุมชนในเขตเทศบาลเมืองอุทัยธานี ภาคเอกชน ภาคประชาชน และมหาวิทยาลัยนเรศวร ได้ร่วมมือกันพัฒนาบริเวณตรอกโรงยาและบริเวณโดยรอบให้เป็นย่านการค้าของดโดยจัดให้มีกิจกรรมถนนคนเดินในทุกวันเสาร์ ตั้งแต่เวลา 16.00 21.00น. ในบริเวณตรอกโรงยา (ถนนสายสั้นแต่ความทรงจำยาวนาน) โดยอยู่บนแนวคิดที่ว่า “กิจกรรมถนนคนเดินตรอกโรงยา ถนนคนเดินสายวัฒนธรรม อุทัยธานีน่าเดิน เพลิดเพลินอาคารเก่า สะท้อนรากเหง้าแห่งชีวิต” โดยเริ่มขึ้นครั้งแรกเมื่อวันที่ 12 กุมภาพันธ์ 2553 เป้าหมายที่สำคัญ คือ การปลุกชุมชน ด้วยการสร้างจุดเริ่มต้นของห้องเรียนชีวิต การเรียนรู้ร่วมกันเพื่อเชื่อมโยงประวัติศาสตร์ระหว่างคนรุ่นเก่าสู่คนรุ่นใหม่ ด้วยพลังความร่วมมือของคนในชุมชน และเป็นสถานที่พบปะแลกเปลี่ยนความคิดเห็นของประชาชน และส่งเสริมการท่องเที่ยวของชุมชน อันจะก่อให้เกิดความภาคภูมิใจในวิถีชีวิตของชาวอุทัยธานี นำไปสู่การพัฒนาเมืองให้เกิดความยั่งยืนต่อไป ซึ่งต่อมาได้เปลี่ยนชื่อเป็น “ย่านการค้าตลาดโบราณบ้านสะแกกรัง” ตามโครงการเสริมสร้างภาพลักษณ์ย่านการค้าของกระทรวงพาณิชย์ปี 2555 เพื่อให้บริเวณตรอกโรงยาและบริเวณโดยรอบ เป็นศูนย์รวมในการจำหน่ายสินค้า อาหาร ของฝากที่ระลึกของคนอุทัยธานี ให้เป็นที่รู้จักของนักท่องเที่ยวชาวไทยและต่างประเทศ โดยนำเสนอเอกลักษณ์ของเมืองและวิถีชีวิตอันสงบเรียบง่ายของชาวอุทัยธานี ทุกเย็นวันเสาร์ ณ ถนนคนเดินตรอกโรงยา และปี 2559 โดยกรมการค้าภายในร่วมกับจังหวัดอุทัยธานี ได้ดำเนิน โครงการตลาดชุมชนเพื่อธุรกิจท้องถิ่น ภายใต้ชื่อ “ตลาดต้องชม” ตามนโยบายรัฐบาล และจังหวัดอุทัยธานี ได้คัดเลือก ถนนคนเดินตรอกโรงยา เป็น “ตลาดต้องชม” แห่งแรกของจังหวัดเนื่องด้วยเป็นตลาดของชุมชนที่คนในชุมชนผลิตเอง จำหน่ายเอง เป็นการเชื่อมโยงตลาดภาคการค้ากับการท่องเที่ยว ทำให้เกิดการกระตุ้นเศรษฐกิจในระดับชุมชน ทำให้ชุมชนเข้มแข็งอย่างแท้จริง

Nearby Location: อยู่บริเวณวงเวียนวิทยุ (ใกล้ตลาดสด) ตำบลอุทัยใหม่ เมืองอุทัยธานี  
Address: 
Region: ภาคเหนือ
Alley: 
Road: 
Subdistrict: 
District: เมืองอุทัยธานี
Province: อุทัยธานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ตลาดน้ำ/ตลาดโบราณ
Facilities Contact: 
Telephone: 0 5651 1061  
Email: 
Website: www.facebook.com/TrogRongYaWalkingStreet/
Facebook: 
Instagram: 
Line: 
TikTok: 
YouTube: 
Start-End: ทุกวันเสาร์ 16.00 20.00น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.3815461, 100.0282539
UUID: dd520bfe-47c8-4cb0-8edd-d835b80cb9d7
Created Date: 2024-09-23
Updated Date: 2024-09-23
URL: 
Published Date: 