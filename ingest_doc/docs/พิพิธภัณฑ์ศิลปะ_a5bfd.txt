Title: พิพิธภัณฑ์ศิลปะไทยร่วมสมัย (MOCA Museum of Contemporary Art)
Content: พิพิธภัณฑ์ศิลปะไทยร่วมสมัยแห่งนี้ถูกสร้างขึ้นด้วยความ “หลงใหลในงานศิลปะ” และเจตนารมณ์อันแรงกล้าของ
คุณบุญชัย เบญจรงคกุล ที่จะแสดงให้เห็นถึงความสามารถอันวิจิตรและปราณีตของศิลปินไทย นอกจากนี้ยังเป็นการเทิดพระเกียรติพระบาทสมเด็จพระเจ้าอยู่หัวภูมิพลอดุลยเดช ผู้ทรงมีพระอัจฉริยภาพด้านศิลปะ รวมถึงเชิดชูเกียรติศาสตราจารย์ศิลป์ พีระศรี “บิดาแห่งศิลปะไทยร่วมสมัย” และท้ายที่สุดคือต้องการส่งเสริมให้ “สังคมศิลปะ” ในประเทศไทยขับเคลื่อนไปข้างหน้าอย่างมั่นคงจนสามารถทัดเทียมกับนานาอารยะประเทศได้ การจัดแสดงผลงานทั้งหมดนี้ คุณบุญชัย ตั้งใจร้อยเรียงเรื่องราวเหตุการณ์ร่วมสมัยในบ้านเมืองของเราในช่วงเวลาต่างๆ รวมถึงเรื่องราวเกี่ยวกับประเพณี วัฒนธรรม  ความเชื่อ และความเป็นอยู่ของสังคมไทย โดยผสานเทคนิคที่ได้รับอิทธิพลจากฝั่งตะวันตก และเน้นงานในลักษณะแนวความคิดฝันและจินตนาการ โดยพื้นที่ครึ่งหนึ่งของพื้นที่สีขาวนวลสะอาดตา 20,000 ตารางเมตร ได้จัดแสดงคอลเลคชั่นส่วนตัวของคุณบุญชัย จำนวนกว่า 800 ชิ้น ที่ค่อยๆทยอยเก็บสะสมด้วยความชื่นชอบส่วนตัวมายาวนานกว่า 30 ปี เรื่องราวทั้งหมดจะถูกเรียบเรียงจากรูปหล่อของศาสตราจารย์ศิลป์ พีระศรี ที่ตั้งตระหง่านอยู่บริเวณโถงชั้น G ซึ่งเป็นโถงที่มีความสูงถึง 33 เมตร จากนั้นค่อยๆ พัฒนาอย่างเข้มข้นขึ้นไปตามลำดับ ชั้น 2, 3, 4 โดยไปจบลงที่ชั้น 5 ซึ่งจัดแสดงผลงานของศิลปินไทยเทียบเคียงกับผลงานของศิลปินจากหลายๆชาติทั่วทุกมุมโลก เพื่อพิสูจน์ให้เห็นว่าฝีมือของศิลปินไทยสามารถพัฒนาไปจนสามารถจัดแสดงคู่กับผลงานของศิลปินต่างชาติได้อย่างทัดเทียม

Nearby Location: ตั้งอยู่บนถนนกำแพงเพชร 6  แขวงลาดยาว เขตจตุจักร  
Address: 499 หมู่ 3
Region: ภาคกลาง
Alley: 
Road: กำแพงเพชร 6
Subdistrict: 
District: จตุจักร
Province: กรุงเทพมหานคร
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 0 2953 1005 7 0 2016 5666
Email: info@mocabangkok.com
Website: mocabangkok.com/th www.facebook.com/MOCA.BKK
Facebook: 
Instagram: 
Line: 
TikTok: 
YouTube: 
Start-End: วันอังคาร – วันศุกร์ เวลา 10.00 17.00 น.
วันเสาร์ – วันอาทิตย์ เวลา 11.00 18.00 น. (หยุดทำการวันจันทร์)
Activity: 
Suitable Duration: 
Fee (TH): 250.0
Fee (TH Kid): 100.0
Fee (EN): 250.0
Fee (EN Kid): 100.0
Remark: 
Location: 13.8521255, 100.562579
UUID: 9da076c1-95fb-452a-9056-da25e29d771c
Created Date: 2024-09-23
Updated Date: 2024-09-23
URL: 
Published Date: 