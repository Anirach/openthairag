Title: วัดดอกไม้ (ไม่มี)
Content: วัดดอกไม้ ตั้งอยู่เลขที่ 44 หมู่ที่ 2 ตำบลประศุก อำเภออินทร์บุรี จังหวัดสิงห์บุรี ตั้งอยู่ฝั่งตะวันตกของแม่เจ้าพระยา เป็นวัดเก่าแก่สมัยกรุงศรีอยุธยา สร้างขึ้นราวปี พ.ศ.2300 หรือก่อนหน้านั้น เดิมเรียกว่า  วัดบุปผาราม  ได้รับพระราชทานวิสุงคามสีมา ครั้งหลัง เมื่อวันที่ 6 กันยายน พ.ศ.2522 สิ่งสำคัญภายในวัดได้แก่ อุโบสถไม้ไม่มีผนัง วิหาร พระพุทธรูปสำริด และพระพุทธรูปหินทรายแดง ลักษณะทางสถาปัตยกรรมของวัดดอกไม้ เป็นศิลปะผสมผสานระหว่างสมัยอยุธยาตอนปลายกับรัตนโกสินทร์ตอนต้น จากการสืบค้นเอกสารข้อมูลเกี่ยวกับเมืองอินทร์บุรี จากหอจดหมายเหตุแห่งชาติ ได้ปรากฏหลักฐานแต่เพียงรายงานการถวายผ้ากฐินพระราชทาน สมัยพระบาทสมเด็จพระจุลจอมเกล้าเจ้าอยู่หัว รัชกาลที่ 5 ดังปรากฏในเอกสารราชการรายงานการถวายผ้ากฐินพระราชทานแก่พระสงฆ์ที่จำพรรษา ในวัดแขวงเมืองอินทร์ ของพระอินทร ประสิทธิศร ผู้ว่าราชการเมืองอินทร์ จาก เอกสารฉบับนี้ทำให้ทราบว่าแต่เดิมวัดแห่งนี้มีชื่อว่า  วัดโคกดอกไม้  ต่อมาในภายหลังชาวบ้านได้ตัดคำว่า  โคก  ออกไป คงเหลือเพียง  วัดดอกไม้  เพื่อให้ตรงกับชื่อเดิมของวัดคือ  วัดบุปผาราม  และเรียกสืบต่อกันมาจนถึงปัจจุบัน และได้รับพระราชทานวิสุงคามสีมา อีกครั้งเมื่อวันที่ 6 กันยายน พ.ศ.2522 ถ้าจะนับอายุของวัดจากหลักฐานที่กล่าวมาข้างต้นตั้งแต่ปี พ.ศ.2300 ถึง พ.ศ.2551 วัดดอกไม้แห่งนี้ก็มีอายุรวม 251 ปี พอดี

Nearby Location: ใกล้บ้านพักสถานีอนามัยประศุก ตำบลประศุก อำเภออินทร์บุรี 
Address: 44 หมู่ 2
Region: ภาคกลาง
Alley: 
Road: 
Subdistrict: งิ้วราย
District: อินทร์บุรี
Province: สิงห์บุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.0331383, 100.3210732
UUID: 9e4fa744-cd60-4133-9e76-b98800267764
Created Date: 2024-09-23
Updated Date: 2024-09-23
URL: 
Published Date: 