Title: สวนสมเด็จเจ้าฟ้ากัลยาณิวัฒนา กรมหลวงนราธิวาสราชนครินทร์
Content: สวนสมเด็จเจ้าฟ้ากัลยา ณิวัฒนา กรมหลวงนราธิวาสราชนครินทร์สร้างขึ้น เพื่อให้เด็ก เยาวชน และประชาชนทั่วไป ได้รับการพัฒนาทั้งด้านความรู้เกี่ยวกับภูมิทัศน์ป่าชายเลน และเสริมสร้างจังหวัดปัตตานีให้ร่มรื่น เป็นการดำเนินงานตามแนวพระราชประสงค์แห่งสมเด็จพระศรีนครินทราบรมราชชนนี และสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ที่ทรงห่วงใยในประโยชน์สุขของปวงชนชาวไทยอีกทางหนึ่ง โครงการก่อสร้างสวนสมเด็จเจ้าฟ้ากัลยาณิวัฒนา ฯ นี้มีวัตถุประสงค์เพื่อเฉลิมพระเกียรติสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ในวโรกาสทรงเจริญพระชนมายุ 80 พรรษา โดยชาวปัตตานีทั้งมวลได้ใช้เป็นสถานที่พักผ่อนหย่อนใจ และศึกษาความรู้ด้านพฤษศาสตร์ พันธ์ไม้ป่าชายเลน เพื่อพัฒนาท้องถิ่นให้ร่มรื่นสวยงาม เป็นที่พบปะสังสรรค์ ในการจัดทำกิจกรรมสำหรับเด็ก เยาวชน ประชาชนทั่วไป และเพื่อเป็นการส่งเสริมให้มีสถานทีท่องเที่ยวที่มีความหลากหลายยิ่งขึ้น เมื่อสวนสมเด็จเจ้าฟ้ากัลยาณิวัฒนา ฯ แห่งนี้แล้วเสร็จ ทำให้สภาพภูมิทัศน์ของพื้นที่บริเวณสวนสมเด็จฯมีความเป็นระเบียบเรียบร้อยสวยงาม สมบูรณ์แบบ และ ทำให้จังหวัดปัตตานี มีสถานที่ท่องเที่ยวที่มีความหลากหลายยิ่งขึ้น อีกทั้งทำให้ประชาชนทั่วไป มีจิตสำนึกในพระมหากรุณาธิคุณต่อราชวงศ์จักรี และทำให้เกิดความมั่นคงของประเทศยิ่งขึ้น สวนสมเด็จเจ้าฟ้ากัลยาณิวัฒนา ฯ ก่อสร้างขึ้นในบริเวณสวนป่าชายเลน มีขนาดพื้นที่ 147 ไร่ 1 งาน 25 ตารางวา บริเวณพื้นที่ติดกับสวนสมเด็จพระศรีนครินทร์

ภูมิทัศน์ภายในสวนสมเด็จเจ้าฟ้ากัลยาณิวัฒนา ฯ นี้ประกอบด้วย พลับพลาที่ประทับ ป้ายสวน สระน้ำขนาดใหญ่รอบสวน ลานจอดรถอาคารบริการห้องน้ำชาย หญิง 2 หลัง ศาลาซุ้มทางเข้า 2 หลัง ศาลาซุ้มพักผ่อน 7 หลัง ศาลาหอคอยชมวิว 1 หลัง ท่าเรือ และศาลา 1 หลัง ลานอเนกประสงค์ 3 หลัง ทางเดินชมธรรมชาติรอบสวนและ ระบบไฟฟ้าแสงสว่างความสวยงามและเสน่ห์ของสวนสมเด็จเจ้าฟ้ากัลยาณิวัฒนาฯ แห่งนี้คือความงามจากธรรมชาติ ที่ประกอบด้วยแมกไม้นานาพันธ์ ชีวิตสัตว์น้อยใหญ่ที่อาศัยอยู่กับป่าชายเลน พันธ์ไม้ในสวนสมเด็จเจ้าฟ้ากัลยาณิวัฒนา ฯ มีมากมายเช่น ต้นโกงกาง ต้นจิกทะเล (มุจรินทร์ทะเล) ต้นสารภีทะเล ต้นโพธิ์ทะเล ต้นพญาสัตบรรณ และอื่น ๆ ส่วนสัตว์น้ำที่มีได้แก่ ปลานิลจิตรัชดา ปลาทับทิม ปลากะพง ปลานิลแดง ปูทะเล และกุ้งกุลาดำ

สวนป่าชายเลนแห่งความภาคภูมิใจของชาวปัตตานี เป็นสถานรวมความรัก ความผูกพันของพี่น้องชาวปัตตานี และจังหวัดใกล้เคียงไว้ด้วยกัน สวนสมเด็จเจ้าฟ้ากัลยาณิวัฒนาฯแห่งนี้จะเป็นศูนย์รวมใจของทุกคน ให้สำนึกในพระมหากรุณาธิคุณแห่งองค์สมเด็จพระพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ จากนี้ต่อไป ชาวปัตตานีจักได้สัมผัสกับสวนป่าชายเลนที่สวยงามที่สุดอีกแห่งหนึ่ง ท่ามกลางทิวทัศน์ทางธรรมชาติ ทั้งแมกไม้นานาพันธ์ สัตว์น้อยใหญ่ในป่าชายเลน หอคอยชมวิวสำหรับรับกลิ่นอายทะเล และอากาศบริสุทธิ์ ที่อบอวลด้วยความรัก และความอบอุ่นของครอบครัว สวนสมเด็จเจ้าฟ้ากัลยาณิวัฒนา กรมหลวงนราธิวาสราชนครินทร์ จะตั้งตระง่านเป็นสวนแฝดอยู่เคียงข้างสวนสมเด็จพระศรีนครินทรา บรมราชชนนี เสมอเหมือน “สวนแม่ สวนลูก” ที่จะเป็นศูนย์รวมใจของชาวปัตตานี และจังหวัดใกล้เคียง ไว้ด้วยกัน ทั้งนี้เพื่อเป็นอนุสรณ์สถานแห่งความรักความผูกพันระหว่างแม่และลูก ที่จะอยู่คู่ชาวปัตตานี และประเทศไทยไปตราบนานเท่านาน

Nearby Location: ชายทะเลป่าชายเลน ตำบลรูสมิแร เมืองปัตตานี อยู่ชิดติดกับสวนสมเด็จพระศรีนครินทร์  
Address: หมู่ 1
Region: ภาคใต้
Alley: 
Road: 
Subdistrict: 
District: เมืองปัตตานี
Province: ปัตตานี
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: สวนสาธารณะ/สวนหย่อม
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 6.892079647034036, 101.24434526782134
UUID: 63f8b643-30e7-492f-9b9c-fca8b5d83acb
Created Date: 2024-09-23
Updated Date: 2024-09-23
URL: 
Published Date: 