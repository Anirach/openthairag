Title: พันโขดแสนไคร้ (Pan Kod San Kai)
Content: แม่น้ำโขง  ที่ขนานไปกับถนนสาย 211 อำเภอสังคม จังหวัดหนองคาย อำเภอปากชม จังหวัดเลย ตั้งแต่เขตบ้านห้วยค้อ บ้านหนอง บ้านภูเขาทอง และบ้านม่วง ตำบลบ้านม่วง อำเภอสังคม ในช่วงฤดูร้อน โดยเฉพาะช่วงเดือนเมษายน และเดือนพฤษภาคมของทุกปี ระดับน้ำในแม่น้ำโขงจะลดลง สามารถมองเห็นโขดหินโผล่ขึ้นจากแม่น้ำโขง ทั้งขนาดเล็กและขนาดใหญ่นับ 1,000 โขด ระยะทางยาวตามแม่น้ำโขงกว่า 5 กิโลเมตร นอกจากมีโขดหินที่สวยงามแล้ว ยังมีหาดทรายสีขาว ผสมผสานกับน้ำในแม่น้ำโขงที่เหมือนกระจกเงา ส่วนอีกฟากหนึ่งคือฝั่ง สปป.ลาวก็มีภูเขาเป็นเหมือนฉากหลัง มองไกลๆ เหมือนสวนหย่อมที่กว้างไกลสุดลูกหูลูกตา มีเรือหาปลาของชาวบ้านที่ให้บริการล่องเรือเพื่อชมความงามของโขดหินเหล่านี้อย่างใกล้ชิด   พันโขดแสนไคร้   เริ่มเป็นที่รู้จักของนักท่องเที่ยวที่ต้องการสัมผัสความงามของธรรมชาติ เมื่อปี 2556 ที่ผ่านมา มีการส่งภาพความสวยงามผ่านโซเชียลเน็ตเวิร์กกัน ทำให้นักท่องเที่ยวเริ่มเข้ามาสัมผัสความสวยงามกันเพิ่มมากขึ้น หลายคนได้ยกให้เป็น   แกรนด์แคนยอนกลางแม่น้ำโขง   ไฮไลต์อีกอย่างก็คือ ก้อนหินภายในพันโขดแสนไคร้ มีความแตกต่างกัน มีหลากหลายสี โดยเฉพาะหินสีดำนิลที่มีความมันวาว แข็งแกร่ง และสวยงามมาก โขดหินในแม่น้ำโขงที่อยู่ในเขตพื้นที่ของแต่ละบ้านทั้ง4 หมู่บ้าน ในอำเภอสังคม จังหวัดหนองคาย มีความแตกต่างกัน คือในเขตของบ้านม่วง จะมีลักษณะการเกิดขึ้นของโขดหินแต่ละโขดห่างกัน พอเข้าเขตบ้านภูเขาทอง โขดหินก็จะถี่ขึ้น ส่วนโขดหินในเขตของบ้านหนอง ก็จะมีลักษณะคล้ายสวนหย่อม เป็นโขดเล็กๆ และมีหาดทราย และสุดท้ายในเขตของบ้านห้วยค้อ จะมีโขดหินน้อย แต่มีพื้นที่ที่เป็นหาดทรายมากกว่าทุกจุด และมีต้นไคร้มากกว่าทุกจุด รวมไปถึงบรรยากาศของทั้ง 4 หมู่บ้านก็แตกต่างกันด้วย   พันโขดแสนไคร้   หรือ   แกรนด์แคนยอน กลางแม่น้ำโขง   จะเป็นจุดท่องเที่ยวที่มีพื้นที่กว้างใหญ่ที่สุดของอำเภอสังคม และของจังหวัดหนองคายซึ่งโขดหินที่มีความสวยงามเช่นนี้มีที่อำเภอสังคม จังหวัดหนองคาย เพียงแห่งเดียว ในส่วนของนักท่องเที่ยวที่ต้องการสัมผัสความงามของพันโขดแสนไคร้ ชาวบ้านที่มีอาชีพประมงก็มีการรวมตัวกันนำเรือมาให้บริการ คิดค่าโดยสาร 300 บาท/ลำ มีจุดขึ้นเรือ 3 จุด คือที่บ้านหนอง บ้านกุดแห่ และที่บ้านภูเขาทอง ซึ่งในเรื่องของความปลอดภัยนั้นเราให้ความสำคัญมากเป็นพิเศษ นักท่องเที่ยวทุกคนต้องสวมเสื้อชูชีพที่ อบต.บ้านม่วงจัดไว้ ขณะเที่ยวชมห้ามยืนบนเรืออย่างเด็ดขาด และที่สำคัญจะไม่นั่งเกินความจุของเรือแต่ละลำ คือ 3 4 คน/ลำเท่านั้น   นั่นคือมาตรการดูแลความปลอดภัยสำหรับแขกผู้มาเยือน

Nearby Location: อยู่ที่ถนนเลียบแม่น้ำโขง ตำบลบ้านม่วง อำเภอสังคม อยู่ใกล้ภูโล้น 
Address: หมู่ 2 บ้านม่วง
Region: ภาคตะวันออกเฉียงเหนือ
Alley: 
Road: เลียบแม่น้ำโขง
Subdistrict: บ้านม่วง
District: สังคม
Province: หนองคาย
Category: แหล่งท่องเที่ยวทางธรรมชาติ
Sub Type: จุดชมวิว
Facilities Contact: 
Telephone: 0 4241 4871 08 8572 2618,08 5454 6606
Email: 
Website: https://thai.tourismthailand.org/Attraction/%E0%B8%9E%E0%B8%B1%E0%B8%99%E0%B9%82%E0%B8%82%E0%B8%94%E
Facebook: 
Instagram: 
Line: 
TikTok: 
YouTube: 
Start-End: ทุกวัน 07.00 17.00 น.

Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 18.2095179, 102.1355257
UUID: 7ef71784-e5f9-41d5-9a4c-aeae65c6475b
Created Date: 2024-09-23
Updated Date: 2024-09-23
URL: 
Published Date: 