Title: ไร่ป๊ะป๋า (Raipapa)
Content: ที่นี่มีชื่อว่า  RaiPaPa Cafe &amp; Gastro  ที่นี่เป็นทั้งคาเฟ่ ร้านอาหาร และฟาร์มขนาดย่อมๆ ไว้ให้นักท่องเที่ยวที่มีใจรักในพืชพันธุ์ธรรมชาติ ได้หลีกหนีความวุ่นวายของเมืองใหญ่ มาสัมผัสความเขียวขจีสุดชิลล์ของคาเฟ่น่ารักๆ ที่ตกแต่งในสไตล์คันทรี เน้นความเรียบง่าย แต่ลงตัว 
เมนูที่น่าสนใจ มีหลายเมนูเลยล่ะครับ เริ่มตั้งแต่ ตำป๊ะป๋า (ส้มตำดอกดาหลาผสมมะละกอ) , สเต็กหมูพอร์คช็อป , สเต็กอกไก่หมักไวน์ขาว , สปาเกตตี้เส้นหมึกดำขี้เมาทะเล , สปาเก็ตตี้เบคอนผัดพริกแห้ง หรือจะเป็นอาหารจานเดียว ก็มีให้เลือกหลากหลาย ไม่ว่าจะเป็นกะเพรา , ผัดพริกกะปิสะตอ , ผัดพริกแกง , ข้าวผัดรวมมิตร ฯลฯ ส่วนเครื่องที่เป็นไฮไลท์ก็คือ น้ำดอกดาหลา รสชาติหวานอมเปรี้ยวนิดๆ หรือจะเป็น ชา กาแฟ โกโก้ ตามแบบคาเฟ่ทั่วๆไป ก็มีให้ได้ลิ้มชิมรสเช่นเดียวกัน บอกเลยว่าอาหารของที่นี่รสชาติไม่ธรรมดาครับ อาหารทุกอย่างทำอย่างพิถีพิถัน สดใหม่ เพื่อให้นักท่องเที่ยวได้กินของที่ดีที่สุด 
มาที่ส่วนของสวนผลไม้แปลกกันบ้างดีกว่า ที่นี่ก็มีปลูกไว้ให้นักท่องเที่ยวได้เดินเที่ยวชม อย่างเช่น เสาวรสฮาวาย , เสาวรสปานามา , น้อยหน่าสีแดงสายพันธุ์อิสราเอล น้อยหน่าสีส้มสายพันธุ์บราซิล , ฝรั่งไต้หวัน , มะม่วงหาวมะนาวโห่สายพันธุ์ญี่ปุ่น , มะนาวคาเวียร์ , เลมอนพิงค์ด่าง , เลมอนเมเยอร์ , พีนัทบัตเตอร์ กล้วยหอมแคระ , คีเปล , พลับช็อคโกแลต ฯลฯ สำหรับผู้ที่สนใจอยากได้ไปปลูก ที่นี่ก็มีต้นพันธุ์ที่แบ่งขายด้วยนะ  
 นอกจากนี้ยังมีแปลงดอกดาหลาที่สามารถนำไปแปรรูปเป็นอาหารได้หลายชนิด ทั้งนำไปอบแห้งเพื่อทำเป็นชา หรือเอามาใส่ในส้มตำก็อร่อยไปอีกแบบ 
ไร่ป๊ะป๋า ยังมีคลาส Workshop สำหรับนักท่องเที่ยวที่สนใจเรียนรู้ด้วยนะครับ มีทั้งคลาสสอนทำสเต็ก สอนทำเบเกอรี่ สอนปลูกเสาวรสฮาวาย สอนทำสบู่ดอกไม้สด และสอนทำดอกดาหลาอบแห้งเพื่อนำมาทำเป็นชาดอกดาหลาอีกด้วย 
ภายในไร่ มีลานกางเต็นท์สำหรับนักท่องเที่ยวที่สนใจ รองรับได้ประมาณ 3 4 หลัง มีสระน้ำตรงกลาง น้ำสีฟ้าใส น่าเล่น นักท่องเที่ยวสามารถเล่นน้ำหรือพายเรือได้ แต่น้ำค่อนข้างลึก ต้องใส่เสื้อชูชีพก่อนลงเล่นน้ำ 
ทางเข้าค่อนข้างลึกลับซับซ้อน แนะนำว่าให้เปิด Google Maps แล้วตามแมปมาได้เลยครับ พอเลี้ยวเข้าซอยมาแล้ว จะเป็นทางดินลูกรัง มีป้ายบอกทางอยู่เรื่อยๆ ไม่หลงแน่นอน

Nearby Location: อยู่ อ.พนมสารคาม
Address: 107/9 ม.5
Region: ภาคตะวันออก
Alley: 
Road: 
Subdistrict: เกาะขนุน
District: พนมสารคาม
Province: ฉะเชิงเทรา
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ไร่/สวนเกษตร (ฟาร์มสัตว์/ประมง)
Facilities Contact: 
Telephone: 098 942 2251
Email: apom0821@gmail.com
Website: 
Facebook: https://www.facebook.com/Raipapagarden
Instagram: 
Line: 
TikTok: 
YouTube: 
Start-End: วันอังคาร	10:00–18:00
วันพุธ	10:00–18:00
วันพฤหัสบดี	9:00–17:00
วันศุกร์	9:00–17:00
วันเสาร์	10:00–18:00
วันอาทิตย์	10:00–18:00
วันจันทร์	ปิดทำการ
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.716897, 101.39431
UUID: 04a12130-3120-42f0-8ff4-5ff91fa90736
Created Date: 2024-09-23
Updated Date: 2024-09-23
URL: 
Published Date: 