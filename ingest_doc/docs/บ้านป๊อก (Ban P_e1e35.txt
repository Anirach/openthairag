Title: บ้านป๊อก (Ban Pok)
Content: เป็นหมู่บ้านที่อยู่บนพื้นที่สูง ความสูงจากระดับน้ำทะเลปานกลางประมาณ 1,500 เมตร สภาพอากาศหนาวเย็นตลอดปี ทรัพยากรป่าไม้อุดมสมบูรณ์เหมาะแก่การไปพักผ่อน ที่นี่มีการดำรงชีวิตแบบพื้นเมืองล้านนา มีแหล่งท่องเที่ยวที่น่าสนใจมากมาย อาทิ จุดชมวิวผาเวียง น้ำตกสองแคว น้ำตกย่าจันทร์ แปลงเกษตร 4 ชั้นลดหลั่นไปตามไหล่เขา เส้นทางเดินศึกษาธรรมชาติ สัมผัสชีวิตชาวบ้านทดลองเก็บใบเมี่ยง ปลูกกาแฟ นวดตัว อบสมุนไพร นอกจากนั้นยังมีโฮมสเตย์บ้านป๊อก ให้นักท่องเที่ยวพักค้างแรมกับชาวบ้านเรียนรู้วิถีชีวิตชาวล้านนาและสัมผัสชีวิตประจำวันของชาวบ้านป๊อก สัมผัสถึงความมีน้ำใจและเป็นกันเองของคนในชุมชน สถานที่ท่องเที่ยวที่น่าสนใจ จุดชมวิวผาเวียง สามารถมองเห็นบริเวณพื้นที่อำเภอดอยสะเก็ดและบริเวณพื้นที่ของตำบลเทพเสด็จนับได้ว่าเป็นจุดชมวิวที่สวยงาม น้ำตกสองแคว เป็นน้ำตกที่มีความสูงประมาณ 50 เมตร จะแปลกกว่าน้ำตกทั่วไปคือจะแบ่งเป็นสองทางจึงมีชื่อเรียกว่าน้ำตกสองแคว น้ำตกย่าจันทร์ เป็นน้ำตกที่มีความสูงประมาณ 50 เมตร ยังคงความเป็นธรรมชาติอยู่ เส้นทางเดินศึกษาธรรมชาติ เป็นเส้นทางเดินป่าที่ยังคงความอุดมสมบูรณ์ของธรรมชาติ กิจกรรม การเก็บใบเมี่ยง การปลูกกาแฟ เป็นการปลูกกาแฟโดยให้ต้นกาแฟได้ร่มเงาของต้นเมี่ยงในการเจริญเติบโต ชิมกาแฟสด ๆ ทดลองทำกาแฟและส้าใบเมี่ยงอาหารพื้นเมืองของที่นี้ นวดตัวและอบสมุนไพรของกลุ่มแม่บ้านท่ามกลางธรรมชาติที่หนาวเย็น โฮมสเตย์บ้านป๊อก เป็นโฮมสเตย์ที่ยังคงวิถีชีวิตของชาวล้านนาไว้ นักท่องเที่ยวจะได้สัมผัสถึงการดำเนินชีวิตประจำวันของชาวบ้านบ้านป๊อก

Nearby Location: บ้านป๊อก ตำบลห้วยแก้ว อำเภอแม่ออน
Address: หมู่ 1 บ้านป๊อก
Region: ภาคเหนือ
Alley: 
Road: 
Subdistrict: ห้วยแก้ว
District: แม่ออน
Province: เชียงใหม่
Category: แหล่งท่องเที่ยวทางประวัติศาสตร์ และวัฒนธรรม
Sub Type: วิถีชีวิตความเป็นอยู่ (ชุมชน)
Facilities Contact: 
Telephone: 0 5303 6555
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 16.00น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.892502, 99.35166
UUID: 7be1654e-0c15-483c-a84f-1ea58a71d6bf
Created Date: 2024-09-23
Updated Date: 2024-09-23
URL: 
Published Date: 