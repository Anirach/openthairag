Title: ศูนย์ประวัติศาสตร์ช่องเขาขาด (Hell Fire Pass)
Content: พิพิธภัณฑ์แห่งนี้เป็นอนุสรณ์สถานแด่เชลยศึกและพลเรือนทั้งชายและหญิงที่ได้รับความทุกข์ทรมานและเสียชีวิตในการก่อสร้างทางรถไฟสายไทย – พม่า ในระหว่างสงครามโลกครั้งที่ 2
พิพิธภัณฑ์ช่องเขาขาดได้ทำพิธีเปิดโดยนายกรัฐมนตรีออสเตรเลีย ฯพณฯ John Howard ซึ่งเป็นตัวแทนฝ่ายออสเตรเลีย และพลเอก วัฒนชัย วุฒิศิริ รัฐมนตรีช่วยว่าการกระทรวงกลาโหม ตัวแทนฝ่ายไทย ในวันที่ 24 เมษายน2541
ในระหว่างสงครามโลกครั้งที่ 2 ซึ่งเริ่มในปี พ.ศ.2482 มีกรรมกรชาวเอเชียและเชลยศึกประมาณ 100,000 คน ที่ได้รับความทุกข์ทรมานและเสียชีวิตจากการสร้างทางรถไฟสายนี้ รัฐบาลออสเตรเลียจึงได้สร้างพิพิธภัณฑ์ขึ้นเพื่อเป็นอนุสรณ์สถาน ในการรำลึกถึงผู้ได้รับความทุกข์ทรมานและเสียชีวิต
พิพิธภัณฑ์แห่งนี้เป็นโครงการร่วมระหว่างกรมการทหารผ่านศึกประเทศออสเตรเลียและรัฐบาลไทย เปิดให้บริการในปี พ.ศ. 2541โดยบริษัท Hewitt Design Associates ที่มีชื่อเสียงด้านการออกแบบพิพิธภัณฑ์เป็นผู้ออกแบบในส่วนนิทรรศการของพิพิธภัณฑ์และป้ายข้อมูลสำหรับนักท่องเที่ยวตามทางเดิน และมีบริษัทWoods Bagot(Thailand) ซึ่งเป็นบริษัทออสเตรเลียที่มาตั้งอยู่ในประเทศไทยเป็นผู้ออกแบบตัวอาคาร
พิพิธภัณฑ์ช่องเขาขาดมีการจัดแสดงเรื่องราวประวัติการสร้างทางรถไฟสายไทย – พม่า และยังเป็นสถานที่สำคัญทางประวัติศาสตร์ของชาวออสเตรเลียอีกด้วย หลังจากที่เยี่ยมชมพิพิธภัณฑ์และจุดชมวิวแล้ว นักท่องเที่ยวยังสามารถเดินชมเส้นทางเดินเท้าไปยังช่องเขาขาด

Nearby Location: ตั้งอยู่ที่กองการเกษตรและสหกรณ์ กองกำลังทหารพัฒนา ตำบลท่าเสา อำเภอไทรโยค ห่างจากตัวเมืองกาญจน์ประมาณ 80 กิโลเมตร ซึ่งนักท่องเที่ยวจะต้องแลกบัตรตรงประตูทางเข้าก่อนที่จะขับรถเข้ามายังพิพิธภัณฑ์ช่องเขาขาด
Address: 207 หมู่ 11
Region: ภาคกลาง
Alley: 
Road: 
Subdistrict: 
District: ไทรโยค
Province: กาญจนบุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์ศึกษาประวัติศาสตร์
Facilities Contact: 
Telephone: 034 919605, 081 7330328
Email: info@hellfirepass.in.th
Website: www.hellfirepass.in.th
Facebook: 
Instagram: 
Line: 
TikTok: 
YouTube: 
Start-End: ทุกวัน 09.00 16.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 14.35306,98.95496
UUID: 23f9dc3c-4849-4199-8516-d8934041e2b6
Created Date: 2024-09-23
Updated Date: 2024-09-23
URL: 
Published Date: 