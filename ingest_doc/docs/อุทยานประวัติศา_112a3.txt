Title: อุทยานประวัติศาสตร์พันท้ายนรสิงห์ (Phantainorasing History Nationpark)
Content: ตั้งอยู่ตำบลพันท้ายนรสิงห์ ณ บริเวณสถานที่ซึ่งเคยเกิดเหตุการณ์หัวเรือพระที่นั่งของพระเจ้าเสือหัก สร้างขึ้นเพื่อเป็นอนุสรณ์แก่พันท้ายนรสิงห์ ซึ่งเป็นชาวบ้านนรสิงห์ (ปัจจุบันคืออำเภอป่าโมกข์ จังหวัดอ่างทอง) รับราชการเป็นนายท้ายเรือพระที่นั่งเอกชัยของสมเด็จพระสรรเพชญ์ที่ 8 (พระเจ้าเสือ) แห่งกรุงศรีอยุธยา ในคราวที่คัดท้ายเรือพระที่นั่งเอกชัย เมื่อเรือพระที่นั่งถึงบริเวณคลองโคกขาม คลองคดเคี้ยวมากเป็นเหตุให้หัวเรือชนกิ่งไม้ใหญ่ริมคลองโคกขาม ทำให้โขนเรือหักตกลงในน้ำ พันท้ายนรสิงห์กราบบังคมทูลพระเจ้าเสือให้ประหารชีวิตตามกฎมณเฑียรบาล พระเจ้าเสือทรงจำฝืนพระทัยตามพระราชกำหนดที่วางไว้จึงมีรับสั่งให้ประหารชีวิตพันท้ายนรสิงห์ และให้ทำศาลขึ้นสูงเพียงตา แล้วนำศีรษะพันท้ายนรสิงห์กับหัวเรือพระที่นั่งเอกชัยที่หักขึ้นพลีกรรมไว้บนศาล เพื่อเป็นอนุสรณ์ที่แสดงถึงความซื่อสัตย์จงรักภักดี ภายในอุทยานเป็นที่ตั้งของศาลพันท้ายนรสิงห์ ซึ่งต่อมากรมศิลปากรได้สร้างศาลขึ้นใหม่แทนหลังเก่าที่พัง ภายในศาลมีรูปปั้นของพันท้ายนรสิงห์ขนาดเท่าคนจริงอยู่ในท่าถือท้ายคัดเรือ เป็นที่นับถือของชาวบ้านเป็นอย่างมาก และบริเวณใกล้เคียงสามารถเยี่ยมชมหอพระ ศาลแม่ศรีนวล (ภรรยาของพันท้ายนรสิงห์) รวมทั้งไม้ตะเคียนซึ่งสันนิษฐานว่าเป็นหลักประหารเก่า ในบริเวณอุทยานยังมีเส้นทางเดินศึกษาสภาพป่าชายเลนที่ได้รับการอนุรักษ์ไว้ มีซากเรือโบราณที่ขุดพบบริเวณหมู่ที่ 6 นอกจากนี้ ภายในอุทยานประวัติศาสตร์พันท้ายนรสิงห์ ยังมีตลาดริมคลองพ่อพันท้ายนรสิงห์ เป็นตลาดที่รวบรวมผลิตภัณฑ์ชุมชนในพื้นที่ จำหน่ายทั้งอาหาร ขนมไทย อาหารพื้นเมือง ของใช้ และผลิตภัณฑ์ OTOP จากจังหวัดสมุทรสาคร เปิดทุกวันเสาร์ &ndash; อาทิตย์ และวันหยุดนักขัตฤกษ์ เวลา 08.00 &ndash; 17.00 น. สอบถามข้อมูล โทร. 0 3487 1578

Nearby Location: จากถนนพระราม 2 บริเวณกิโลเมตรที่ 16 17 เข้าซอยข้างวัดพันท้ายไประยะทางประมาณ 9 กิโลเมตร
Address: 
Region: ภาคกลาง
Alley: 
Road: 
Subdistrict: พันท้ายนรสิงห์
District: เมืองสมุทรสาคร
Province: สมุทรสาคร
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 08 1555 1653
Email: 
Website: 
Facebook: 
Instagram: 
Line: 
TikTok: 
YouTube: 
Start-End:  ทุกวัน 08.00 17.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.5332364, 100.3785204
UUID: 46d9079e-7575-465d-9045-4db41650af62
Created Date: 2024-09-23
Updated Date: 2024-09-23
URL: 
Published Date: 