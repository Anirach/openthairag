Title: เขื่อนพระราม 6 (Rama VI Barrage)
Content: เขื่อนพระราม 6 เป็นเขื่อนทดน้ำและระบายน้ำแห่งแรกในประเทศไทย  ใช้งบประมาณในการก่อสร้าง 15,494,452 บาท โครงสร้างของเขื่ือนส่วนใหญ่เป็นโลหะ เหล็กน้ำหนักหลายสิบตัน ยังใช้งานได้เหมือนวันเริ่มต้น มีเทคโนโลยีสมัยใหม่บ้างก็เพียงเล็กน้อย เพื่อให้การทำงานมีประสิทธิภาพ เขื่อนมีช่องระบายน้ำ กว้าง 12.5 เมตร สูง 7.80 เมตร 6 ช่อง ติดบานประตูเหล็กแบบเลื่อนลงในแนวดิ่ง โครงยกเขื่อนวัดจากพื้นท้องน้ำขึ้นมา สูง 22.77 เมตร บานเหล็กแต่ละบานหนัก 41 ตัน การยกบานเหล็ก ใช้วิธีถ่วงด้วยถังจุน้ำขนาดใหญ่ ที่ใส่หินน้ำหนักถังละ 82 ตัน แขวนไว้ ในช่วงแรกปิด เปิดหรือยกบานประตูด้วยคน ปัจจุบัน ปิด เปิด ด้วยมอเตอร์ไฟฟ้า มีความสามารถทดน้ำไว้เหนือเขื่อนได้สูงสุดที่ระดับ +7.8 เมตร จากระดับน้ำทะเลปานกลาง(ร.ท.ก.) และระบายน้ำทิ้งท้ายเขื่อนได้สูงสุด 1,800 ลูกบาศก์เมตร/วินาที สามารถส่งน้ำให้กับพื้นที่เพราะปลูก 680,000 ไร่ โดยระบายน้ำเข้าคลองส่งน้ำระพีพัฒน์สายใหญ่ ที่มีความยาว 32 กิโลเมตร จากประตูระบายน้ำพระนารายณ์สู่พื้นที่โครงการส่งน้ำและบำรุงรักษาป่าสักใต้นครหลวง รังสิตเหนือ รังสิตใต้ คลองด่านและพระองค์ไชยานุชิต บางส่วน คลองน้ำสายนี้ ก็เป็นอีกส่วนหนึ่งที่มีความสัมพันธ์กับเขื่อนที่ขุดขึ้นในช่วงใกล้เคียงกัน เพื่อใช้ในการส่งน้ำให้พื้นที่เกษตรกรรม มีลักษณะต้นทางกว้าง ปลายทางแคบ เพื่อไม่ให้น้ำมากเกินความต้องการ แต่ในการป้องกันน้ำท่วมกรุงเทพฯ และภาคกลาง กลับพยายามจะเร่งผลักดันน้ำผ่านทางนี้ ซึ่งจะมีผลเสียต่อการเกษตรกรและชุมชนสองฝั่งคลอง

Nearby Location: ใกล้โรงเรียนท่าหลวงวิทยานุกูลและวัดไก่จ้น ตำบลท่าหลวง
Address: หมู่ 10
Region: ภาคกลาง
Alley: 
Road: 
Subdistrict: ท่าหลวง
District: ท่าเรือ
Province: พระนครศรีอยุธยา
Category: แหล่งท่องเที่ยวทางธรรมชาติ
Sub Type: เขื่อน/อ่างเก็บน้ำ
Facilities Contact: 
Telephone: 0 3580 2697 9
Email: mai|@rid.go.th
Website: 
Facebook: 
Instagram: 
Line: 
TikTok: 
YouTube: 
Start-End: เปิดตลอดเวลา
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.5585493, 100.7613896
UUID: 2f287fe6-2048-4a22-9e07-bba4bca29910
Created Date: 2024-09-23
Updated Date: 2024-09-23
URL: 
Published Date: 