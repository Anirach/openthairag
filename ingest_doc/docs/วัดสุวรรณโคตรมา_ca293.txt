Title: วัดสุวรรณโคตรมาราม (วัดคลองมอญ) (Wat Suwan Ko Ta Ma Ram)
Content: วัดสุวรรณโคตรมาราม(วัดคลองมอญ) ตั้งอยู่เลขที่ ๑๓๓ บ้านคลองมอญ หมู่ที่ ๔ ตำบลมะขามเฒ่า สร้างขึ้นเป็นวัดประมาณ พ.ศ. ๒๔๕๖ เดิมมีนามว่า  วัดคลองมอญ  ตามชื่อบ้าน บริเวณนั้นเดิมเป็นป่าไม้หนาแน่น ชาวบ้านได้ร่วมใจกันจัดการสร้างวัดนี้ขึ้นมา ต่อมาเมื่อปี พ.ศ. ๒๔๘๓ ได้เปลี่ยนนามใหม่เป็น  วัดคลองบุญ  และได้เปลี่ยนนามอีกครั้งหนึ่งมาเป็น  วัดสุวรรณโคตรมาราม  เพราะมีประธานในอุโบสถสร้างด้วยเนื้อทองเหลืองปางสมาธิ ขนาดพระเพลา กว้าง ศอก ๓เรียก  พระสุวรรณ  สร้างโดยพระครูสารวุฒิ วัดสระเกศ กรุงเทพฯ จึงขนานนามวัดให้สอดคล้องกันสืบต่อมาจนถึงทุกวันนี้ วัดแห่งนี้ได้รับพระราชทานวิสุงคามสีมา เมื่อวันที่ ๓๐ มกราคม พ.ศ. ๒๔๗๑ ในนามวัดคลองมอญที่หน้าบรรณอุโบสถด้านหลังมีศิลปะปูนปั้นรูปภาพพญาครุฑ อันเป็นมหาอำนาจที่หลวงพ่อมหาโพธิ์ ญาณสัมปันโน อดีตเจ้าอาวาสศิษย์ผู้สืบสายพุทธาคมหลวงปู่ศุขนำมาสร้างเป็นพระเครื่อง นอกจากนั้นยังมี พระพุทธรูปศักดิ์สิทธิ์ เป็นที่รู้จักหรือสัญลักษณ์ของวัด คือ  หลวงพ่อโต วัดคลองมอญ  เป็นพระพุทธรูปปูนปั้น ขนาดพระเพลากว้าง ๘ ศอก สร้างขึ้นประมาณ พ.ศ. ๒๔๖๘ เดิมอยู่กลางแจ้ง ผู้สัญจรไปมาบนท้องถนน เมื่อเห็นองค์ท่านจะยกมือขึ้นไหว้ขอพร หรือบนบานศาลกล่าวครั้นสมประสงค์ก็มาแก้บนกันเป็นประจำ ปัจจุบันได้สร้างวิหารคลุมไว้ มีงานสมโภชประจำปี ในวันแรม ๒ &ndash; ๓ ค่ำ เดือน ๓ ของทุกปี

Nearby Location: ถนนวัดสิงห์ สะพานใหม่ ตำบลมะขามเฒ่า อำเภอวัดสิงห์
Address: 133 หมู่ 4 บ้านคลองมอญ
Region: ภาคกลาง
Alley: 
Road: ถนนวัดสิงห์
Subdistrict: มะขามเฒ่า
District: วัดสิงห์
Province: ชัยนาท
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 08 9566 4656
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.2285639, 100.0540237
UUID: dc340f7b-beff-4d70-a695-77674fa3bedd
Created Date: 2024-09-23
Updated Date: 2024-09-23
URL: 
Published Date: 