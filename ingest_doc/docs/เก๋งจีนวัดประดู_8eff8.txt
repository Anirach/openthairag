Title: เก๋งจีนวัดประดู่ (ไม่มี)
Content: เก๋งจีนวัดประดู่ ตั้งอยู่ในบริเวณวัดประดู่ ถนนราชดำเนินใกล้สนามกีฬาจังหวัดนครศรีธรรมราช กล่าวกันว่า เป็นที่บรรจุอัฐิของเจ้าพระยานคร (น้อยกลาง)แต่ผู้รู้บางท่านยืนยันว่าบัวองค์นี้เจ้าพระยานคร (น้อย) สร้างเพื่อบรรจุอัฐิเจ้าพระยานคร(น้อย) ผู้เป็นบิดา และอัฐิสมเด็จพระเจ้ากรุงธนบุรีผู้เป็นปู่ ซึ่งเจ้าพระยานคร(น้อยกลาง) ไปแบ่งมาจากวัดอินทาราม ธนบุรี
     เก๋งจีนวัดประดู่ มีลักษณะเก๋งเป็นอาคารหันหน้าไปทางทิศใต้ ขนาดกว้าง 6.30 เมตร ยาว 6.40 เมตร ผนังก่ออิฐถือปูนหนา 45 เซนติเมตร เป็นผนังทึบสามด้านเว้นแต่ด้านหน้าที่เป็นเครื่องไม้แกะสลัก เป็นลวดลายมังกรคู่และฉลุลวดลายสัตว์รูปหงส์ร่อน รูปไก่ฟ้าทองคำ รูปนกกระเรียนขาว และลานพรรณพฤกษาลายดอกโบตั๋น คานและเสามีลักษณะเหลื่อมซ้อนกันโดยใช้ตะปูไม้เป็นตัวยึดและใช้การเจาะร่องเสาเพื่อรองรับคาน เครื่องบนเป็นเครื่องไม้ หลังคาทรงจั่วเรียบมุงกระเบื้องดินเผา และด้านข้างมีการแกะสลักลายบัวหลวงพร้อมก้าน ส่วนภายในเก๋งมีลักษณะเป็นเจดีย์ย่อมุมไม้ 12 ปิดทอง ขนาดฐานกว้าง 1.70 เมตร สูง3.10 เมตร ฐานชั้นล่างสุดเป็นฐานสิงห์ มีฐานบัวซ้อนกันขึ้นไป 2 ชั้นเป็นลายปูนปั้นบัวคว่ำบัวหงาย ส่วนยอดทำเป็นดอกบัวตูมตกแต่งด้วยลายปูนปั้นเป็นลายกนกไทยลายกระจังตาอ้อย และประดับด้วยกระจกสีบนพื้นสีแดง

Nearby Location: ตั้งอยู่ในบริเวณวัดประดู่ ถนนราชดำเนินใกล้สนามกีฬาจังหวัดนครศรีธรรมราช
Address: 
Region: ภาคใต้
Alley: 
Road: ราชดำเนิน 
Subdistrict: 
District: เมืองนครศรีธรรมราช
Province: นครศรีธรรมราช
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 16.30 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 8.449742329130636,99.96053813820649
UUID: 6593db79-715c-4853-809e-ab39c6a1ba66
Created Date: 2024-09-23
Updated Date: 2024-09-23
URL: 
Published Date: 