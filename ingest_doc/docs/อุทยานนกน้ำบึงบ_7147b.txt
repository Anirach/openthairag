Title: อุทยานนกน้ำบึงบอระเพ็ด (Bueng Boraphet Bird Park)
Content: แหล่งพักผ่อนหย่อนใจท่ามกลางธรรมชาติ ชมนกน้ำนานาชนิด เจ้าถิ่นอุทยานนกน้ำบึงบอระเพ็ด บึงบอระเพ็ดขึ้นชื่ออยู่แล้วว่า 
เป็นอีกหนึ่งแหล่งศึกษาธรรมชาติและแหล่งอาหารที่สำคัญของทั้งคนและสัตว์ในจังหวัดนครสวรรค์ แต่ไม่ได้มีเพียงบึงบอระเพ็ดเท่านั้น 
ที่น่าสนใจ อุทยานนกน้ำบึงบอระเพ็ดก็เป็นอีกหนึ่งพื้นที่ที่จะช่วยให้เหล่านักดูนก ได้มีมุมสงบในการสังเกตพฤติกรรมของหมู่มวลพันธุ์นกหลากหลาย โดยเฉพาะนกน้ำได้อย่างสบายใจ อุทยานนกน้ำนี้อยู่ในเขตพื้นที่ห้ามล่าสัตว์ป่าบึงบอระเพ็ด จึงทำให้ทั่วคุ้งบริเวณอุทยาน 
กลายเป็นแหล่งอาศัย แหล่งอาหาร แหล่งขยายพันธุ์ รวมถึงเป็นแหล่งหลบภัยของเหล่านกเจ้าถิ่นและนกที่แวะเวียนมาเป็นครั้งคราว 
ในฤดูกาลอพยพ ไม่ว่าจะเป็น นกยางสีขาวตัวโตสายพันธุ์ต่าง ๆ นกกาน้ำทั้งใหญ่และเล็กนกปากห่าง และนกอีโก้งรวมถึงนกเป็ดน้ำด้วย นอกจากป้าย  อุทยานนกน้ำบึงบอระเพ็ด  ขนาดใหญ่ที่บ่งบอกพิกัดของสถานที่แล้วบริเวณพื้นที่อุทยานฯ ยังมีรูปปั้นนกเจ้าฟ้าหญิงสิรินธรสัตว์ป่าสงวนของไทยที่อาจสูญพันธุ์ไปแล้ว เนื่องจากไม่มีรายงานการค้นพบมาหลายสิบปี รูปปั้นนกเจ้าฟ้าหญิงสิรินธรสองตัวตั้งตระหง่าน      เป็นสัญลักษณ์ต้อนรับการมาเยือนของนักท่องเที่ยวที่มาหามุมสงบสบายใจพักกายบริเวณพื้นที่โดยรอบอุทยานดูกลมกลืนไปกับบึงบอระเพ็ดเปิดให้เข้ามาศึกษาพฤติกรรมของนกน้ำตามธรรมชาติ

Nearby Location: ใกล้สถานนีพัฒนาประมงน้ำจืดบึงบอระเพ็ด ตำบลพระนอน อำเภอเมืองนครสวรรค์
Address: หมู่ 3
Region: ภาคเหนือ
Alley: 
Road: 
Subdistrict: พระนอน
District: เมืองนครสวรรค์
Province: นครสวรรค์
Category: แหล่งท่องเที่ยวทางธรรมชาติ
Sub Type: จุดชมวิว
Facilities Contact: 
Telephone: 0 5600 9716, 0 5600 9717
Email: 
Website: www.facebook.com/Nok.nampark.7
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30 น. 
Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 200.0
Fee (EN Kid): 100.0
Remark: 
Location: 15.671706, 100.242985
UUID: 77ce6849-8f7d-4190-b972-087587a882a4
Created Date: 2024-09-23
Updated Date: 2024-09-23
URL: 
Published Date: 