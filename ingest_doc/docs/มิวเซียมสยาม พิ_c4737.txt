Title: มิวเซียมสยาม พิพิธภัณฑ์การเรียนรู้ (Museum Siam: Discovery Museum)
Content: ตั้งอยู่ถนนสนามไชย แขวงพระบรมมหาราชวัง บริเวณอาคารกระทรวงพาณิชย์เดิม ตัวอาคารหลังนี้ได้รับรางวัลอนุรักษ์ศิลปะสถาปัตยกรรมดีเด่น ประจำปี พ.ศ.2549 จากคณะกรรมาธิการอนุรักษ์ศิลปสถาปัตยกรรม สมาคมสถาปนิกสยามในพระบรมราชูปถัมภ์ พิพิธภัณฑ์แห่งนี้เป็นแหล่งเรียนรู้ทางด้านชาติพันธุ์วิทยา มานุษยวิทยาและสาขาอื่นๆ ที่เกี่ยวข้องกับสังคมไทยและเอเชียตะวันออกเฉียงใต้ เพื่อสร้างสำนึกรักและเข้าใจในประวัติความเป็นมาของผู้คน บ้านเมือง วัฒนธรรมและท้องถิ่นของตน ตลอดจนเชื่อมโยงความสัมพันธ์ในลักษณะเครือญาติกับประเทศเพื่อนบ้าน โดยใช้วิธีการจัดแสดงแบบใหม่ ผ่านสื่อเครื่องมือต่างๆ ที่ทันสมัย ทำให้ผู้เข้าชมสามารถมีส่วนร่วม เรียนรู้และเข้าใจเรื่องราวประวัติศาสตร์ของชาติไทยได้เป็นอย่างดี ภายในอาคารแบ่งเนื้อหาการจัดแสดงเป็น 17 หัวข้อย่อย ในรูปแบบ  เรียงความประเทศไทย  โดยแบ่งออกเป็น 3 ชั้น ตามหัวข้อต่างๆ ชั้นแรก ประกอบด้วย ห้องที่นำเข้าสู่การจัดแสดง, เบิกโรง, ไทยแท้, ตึกเก่าเล่าเรื่อง และมีร้านขายของที่ระลึก ชั้นที่ 2 จัดแสดงเรื่องแผนที่ความยอกย้อนบนแผ่นกระดาษ, กรุงเทพฯ ภายใต้ฉากอยุธยา, ชีวิตนอกกรุงเทพฯ, แปลงโฉมสยามประเทศ, กำเนิดประเทศไทย, สีสันตะวันตก, เมืองไทยวันนี้และมองไปข้างหน้า ชั้นที่ 3 จัดแสดงหัวข้อเปิดตำนานสุวรรณภูมิ, สุวรรณภูมิ,พุทธิปัญญา, กำเนิดสยามประเทศ, สยามประเทศและสยามยุทธ์ ผู้เข้าชมจะได้รับความรู้และความเพลิดเพลินจากการเข้าชมแต่ละห้องจัดแสดง นอกจากนี้ยังมีการจัดกิจกรรมต่างๆ เพื่อการเรียนรู้สำหรับเยาวชนและผู้สนใจรักด้านพิพิธภัณฑ์

Nearby Location: ตั้งอยู่ที่ถนนสนามไชย แขวงบรมมหาราชวัง เขตพระนคร ใกล้วัดพระเชตุพนวิมลมังคลาราม (วัดโพธิ์)
Address: 4
Region: ภาคกลาง
Alley: 
Road: สนามไชย
Subdistrict: ชนะสงคราม
District: พระนคร
Province: กรุงเทพมหานคร
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 0 2225 2777
Email: webmaster@ndmi.or.th
Website: www.museumsiam.org/
Facebook: 
Instagram: 
Line: 
TikTok: 
YouTube: 
Start-End: วันอังคาร วันอาทิตย์ เวลา 10.00 18.00 น. (ไม่เว้นวันหยุดราชการ) ปิดวันจันทร์ 
Activity: 
Suitable Duration: 
Fee (TH): 100.0
Fee (TH Kid): 50.0
Fee (EN): 300.0
Fee (EN Kid): 150.0
Remark: 
Location: 13.744147, 100.494137
UUID: e4824ce7-fe78-4d53-95fc-1a71f7ca7f42
Created Date: 2024-09-23
Updated Date: 2024-09-23
URL: 
Published Date: 