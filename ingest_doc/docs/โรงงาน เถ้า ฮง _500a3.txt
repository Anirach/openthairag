Title: โรงงาน เถ้า ฮง ไถ่ (Tao Hong Tai Ceramics Factory)
Content: โรงงาน “ เถ้า ฮง ไถ่” ถือได้ว่าเป็นโรงงานผลิตเครื่องปั้นดินเผาที่เก่าแก่คู่เมืองราชบุรี โดยเริ่มตั้งแต่ปี พ.ศ 2476 นายซ่งฮง แซ่เตีย ได้มาพบแหล่งดินที่จังหวัดราชบุรี จึงได้ชวนพรรคพวกมาตั้งโรงงานผลิตไหน้ำปลา โอ่งน้ำไม่มีลาย กระถางต้นไม้ เป็นโรงงานแรกของราชบุรี และต่อมาได้พัฒนาผลิตภัณฑ์มาอย่างต่อเนื่องจนถึงปัจจุบัน จนมาถึงทายาทรุ่นที่ 3 คุณวศินบุรี(ติ้ว) สุพานิชวรภาชน์ เล็งเห็นถึงการอยู่รอดของโรงงานที่ในขณะนั้นมีการแข่งขันสูง มีโรงโอ่งเกิดขึ้นมากมายถึง 20 กว่าโรง เกิดภาวะโอ่งล้นตลาด และยุคสมัยที่เปลี่ยนไป คนต้องการโอ่งน้ำเก็บน้ำน้อยลง จึงได้พัฒนางานเซรามิกที่หลุดกรอบเดิมๆ ออกมาเป็นงานศิลปะสร้างสรรค์ที่สวยงามร่วมสมัยและใช้สอยได้จริง  ไม่ได้มีเพียงสีน้ำตาล เขียวไข่กาเหมือนเช่นแต่ก่อน แต่มีสีกว่า 600 กว่าสีในปัจจุบัน และรูปแบบแปลกใหม่เกิดขึ้นอยู่เสมอ นอกจากนี้ ที่นี่ยังเปิดให้เยี่ยมชมวิธีการทำ และขั้นตอนการผลิตข้าวของเครื่องใช้ต่าง ๆ ของโรงงาน ได้ทั้งการปั้นและการเขียนลายโดยช่างผู้ชำนาญ พร้อมมีนิรรศการงานศิลปะจัดแสดงสับเปลี่ยนหมุนเวียนกันไป   ด้านหน้าเป็นลานสนามหญ้ากว้างเป็นร้านกาแฟเก๋ไก๋สำหรับต้อนรับนักท่องเที่ยว ที่มาเยือน มีมุมสวย ๆ ให้นั่งจิบกาแฟ หรือจะโพสต์ท่าถ่ายรูปเก็บไว้เป็นที่ระลึกอยู่หลายจุด บริเวณโดยรอบจัดตกแต่งด้วยงานเซรามิคสีสันสดใส สลับกับต้นไม้สีเขียว ชอบสินค้าชิ้นไหนก็สามารถซื้อหากลับบ้านได้เลย

Nearby Location: ตั้งอยู่บนถนนเจดีย์หัก ใกล้แยกเจดีย์หัก ตำบลเจดีย์หัก อำเภอเมืองราชบุรี 
Address: 234 หมู่ 2
Region: ภาคกลาง
Alley: 
Road: เจดีย์หัก
Subdistrict: 
District: เมืองราชบุรี
Province: ราชบุรี
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ห้างสรรพสินค้า/แหล่งช้อปปิ้ง/ตลาดสด/ตลาดนัด/ถนนคนเดิน
Facilities Contact: 
Telephone: 0 3233 7574, 0 3232 3630, 08 6344 9191, 08 6344 9292
Email: info@thceramic.com
Website: www.thtceramic.com
Facebook: 
Instagram: 
Line: 
TikTok: 
YouTube: 
Start-End: 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.5445052, 99.8044882
UUID: c521d69e-1022-493c-aaa1-6523d5437a78
Created Date: 2024-09-23
Updated Date: 2024-09-23
URL: 
Published Date: 