Title: ผาช่อ (Pha Chor (Mae Wang National Park))
Content: ผาช่อและกิ่วเสือเต้น ในอุทยานแห่งชาติแม่วาง จังหวัดเชียงใหม่ ทั้งผาช่อและกิ่วเสือเต้น เป็นปรากฏการณ์ที่ถูกกัดเซาะโดยธรรมชาติ ทำให้แผ่นดินที่เคยเป็นทางเดินของแม่น้ำในอดีตเปลี่ยนรูปร่างมาเป็นเสาดิน ซ่อนตัวอยู่ในหุบเขาในเขตอุทยานแห่งชาติแม่วาง มาเที่ยวอุทยานฯ นี้แล้วยังมีน้ำตกหลายแห่งให้เที่ยวรวมถึงเส้นทางเดินป่าพิชิตยอดสูงที่ดอยผาตั้งอีกด้วย ไม่ว่าจะมาเที่ยวแบบ 2 วัน 1 คืน หรือเดินป่าค้างแรมบนเขาแบบ 3 วัน 2 คืน ก็เหมาะทั้งสิ้น ผาช่อเป็นหน้าผาสูงชัน สูงประมาณ 30 เมตร มีความโดดเด่น สวยงาม และแปลกตา เกิดจากการเปลี่ยนแปลงทางธรณีวิทยา ซึ่งเป็นทางเดินของสายน้ำปิงเมื่อหลายพันปีมาแล้ว ได้เปลี่ยนทิศทางไปทำให้ตะกอนเกิดการก่อตัวเป็นชั้นๆ มีลวดลายที่สวยงามวิจิตรพิสดาร และมีขนาดใหญ่ มีอาณาบริเวณกว้าง ตั้งอยู่ที่ ตำบลยางคราม อำเภอดอยหล่อ มีความูงประมาณ 30 เมตร ผาช่อ อยู่ในอุทยานแห่งชาติแม่วาง จ.เชียงใหม่ เป็นสถานที่ท่องเที่ยวใหม่ที่เพิ่งเปิดให้เข้าชมเมื่อไม่กี่ปี เป็นปรากฏการณ์ทางธรรมชาติ ลักษณะหน้าผาดินสูงประมาณ 30 เมตร กว้าง 100 เมตร บางคนก็เปรียบเทียบว่าเป็นแกรนด์แคนยอนเมืองไทย ลักษณะของผาช่อนั้น มีการเรียงตัวของดินเป็นชั้นๆ ในแนวตั้งสลับกับแนวนอน เมื่อมองดูจะเห็นเป็นลวดลายที่แปลกตา ต่างกับหน้าผาที่ถูกกัดเซาะอย่างเช่นแพะเมืองผี ปายแคนยอน การเกิดผาช่อ เกิดจากการสะสมของตะกอนบริเวณขอบแอ่งแม่น้ำ ต่อมาธรณีแปรสัณฐานเปลือกโลกดันตัวขึ้น เกิดเป็นที่ลาดลอนชันและตะกอนดังกล่าวถูกดันตัวขึ้นตามภายหลังปัจจัยทางธรรมชาติ เช่น ลม ฝน กัดเซาะ ชะล้างชั้นตะกอนในแนวดิ่ง เกิดเป็นลวดลายที่สวยงาม มีลักษณะที่แปลกตาเป็นตะกอนยุคเทอร์เชียรี เมื่อ 5 ล้านปีที่แล้ว เนื่องจากปัจจุบันแม่น้ำปิง ได้ย้ายตำแหน่งเส้นทางน้ำโดยอยู่ห่างจากผาช่อไปประมาณ 10 กิโลเมตร ประกอบกับผาช่อมีตะกอนกรวดแม่น้ำ กลมมน ที่มีลักษณะคล้าย กับกรวดแม่น้ำปิง นักธรณีวิทยาจึงได้สันนิษฐานว่า พื้นที่แห่งนี้เคยเป็นพื้นที่ตั้งของแม่น้ำปิงมาก่อน เส้นทางศึกษาธรรมชาติผาช่อ เป็นเส้นทางศึกษาธรรมชาติที่มีความหลากหลายของระบบนิเวศและลักษณะทางธรณีวิทยาที่สวยงามแปลกตา มีป้ายสถานีบอกรายละเอียดสิ่งที่น่าสนใจจำนวน 10 สถานี ระยะทางเดินทั้งหมด 900 เมตร ใช้เวลาเดินประมาณ 45 นาที ถึง 1 ชั่วโมง สามารถเดินเที่ยวชมตามเส้นทางได้ด้วยตนเอง เส้นทางขากลับตั้งแต่สถานี 10 มายังสถานี 7 เป็นเส้นทางลัดเลาะไปตามช่องเขาแคบๆ (คนละเส้นทางกับขามา) ภูมิประเทศสวยงามแปลกตา จากหินแม่น้ำที่มีมากในบริเวณนี้ สันนิษฐานว่า พื้นที่แห่งนี้เคยเป็นแม่น้ำปิงมาก่อน

Nearby Location: ตั้งอยู่ภายในบริเวณอุทยานแห่งชาติแม่วาง  ตำบลสันติสุข  อำเภอดอยหล่อ
Address: 
Region: ภาคเหนือ
Alley: 
Road: 
Subdistrict: ดอยหล่อ
District: ดอยหล่อ
Province: เชียงใหม่
Category: แหล่งท่องเที่ยวทางธรรมชาติ
Sub Type: ภูเขา/ธรณีสัณฐานเฉพาะ
Facilities Contact: 
Telephone: 091 478 7084, 081 881 4729, 063 523 9518, 053 106 759
Email: maewang_np@hotmail.com
Website:  
Facebook: 
Instagram: 
Line: 
TikTok: 
YouTube: 
Start-End: ทุกวัน ตั้งแต่เวลา 8.30 – 16.30 น
Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 100.0
Fee (EN Kid): 50.0
Remark: 
Location: 18.517728122723067, 98.73708646783214
UUID: 48bbff8c-2345-4cc7-b226-b4ebe4398287
Created Date: 2024-09-23
Updated Date: 2024-09-23
URL: 
Published Date: 