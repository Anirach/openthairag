Title: ชุมชนไทญ้อบ้านโพน
Content: หมู่บ้านท่องเที่ยววัฒนธรรมไทญ้อ ชาวไทญ้อบ้านโพน ตำบลโนนตาล อำเภอท่าอุเทน จังหวัดนครพนม นับเป็นกลุ่มชาติพันธุ์ที่มีศิลปวัฒนธรรมเป็นเอกลักษณ์ มีประเพณีที่ถือปฏิบัติอย่างชัดเจน มีการยึดถือฮีตคองและขนบธรรมเนียมอย่างเคร่งครัด อีกทั้งยังมีภูมิปัญญาอันทรงคุณค่าหลากหลายด้าน โดยได้รับการอนุรักษ์และสืบทอดวิถีวัฒนธรรมไทญ้อไว้ให้ชนรุ่นหลังได้เรียนรู้จนถึงปัจจุบัน อาทิ ประเพณีงานประทีปเรือไฟบก ซึ่งกำหนดจัดในเดือน 11 หรือช่วงออกพรรษาของทุกปี ภูมิปัญญาทางการแพทย์ พื้นบ้านเช่น การรักษาอาการป่วยไข้ทั่วไป โรคกระดูก หรือพิษจากแมลง สัตว์กัดต่อย ภูมิปัญญาด้านอาหาร เช่น การทำเกลือสินเธาว์ การทำขนมจีนแป้งหมัก ภูมิปัญญาด้านศิลปหัตถกรรม เช่น การจักสาน การทอผ้า การทำผ้าย้อมคราม การทำผ้าย้อมเปลือกไม้ เป็นต้น เมนูเด่นอาหารพื้นถิ่นของชาวไทญ้อ ได้แก่ ทอดอั่วปลาดุก (ปลาดุกยัดไส้สมุนไพรทอด) หมกเจาะปลากราย (พันผักม้วน) วัดคามวาสี เป็นวัดกลางของหมู่บ้านที่ชาวไทญ้อบ้านโพน ใช้ประกอบพิธีกรรมและประเพณีสำคัญต่างๆ ภายในวัดยังมีเรือนโบราณชาวไทญ้อ ซึ่งจัดแสดงเครื่องไม้เครื่องมือ ในการดำรงชีวิตในอดีตให้ชม ศาลาการเปรียญไม้หลังเก่า กว้าง 11 เมตรยาว 12 เมตร สร้างเมื่อพุทธศักราช 2446 และหอกลองโบราณ นักท่องเที่ยวสามารถไปเรียนรู้วัฒนธรรมไทญ้อ ท่องเที่ยวชุมชนและทานอาหารถิ่นได้ที่ชุมชนไทญ้อบ้านโพน สอบถามข้อมูลได้ที่ นายสมพาน กิติศรีวรรณ โทร. 08 9862 8884 และผู้ใหญ่บ้านบ้านโพน นายธีรัช สุวรรณมาโจ โทรศัพท์ 080 403 0249 การเดินทาง จากตัวเมืองนครพนม เดินทางไปตามถนนหมายเลข 212 (ชยางกูร) จากนั้นเลี้ยวซ้าย เข้าถนนหมายเลข 3014 เดินทางไปอีก 4 กม. ก็จะถึงบ้านโพน

Nearby Location: บ้านโพน ตำบลโนนตาล อำเภอท่าอุเทน จังหวัดนครพนม
Address: บ้านโพน 
Region: ภาคตะวันออกเฉียงเหนือ
Alley:  
Road: หมายเลข 212 ชยางกูร
Subdistrict: ไชยบุรี
District: ท่าอุเทน
Province: นครพนม
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 08 9862 8884,080 403 0249
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30น.ทญ้อบ้านโพน
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 17.513431, 104.609509
UUID: 28f9b298-e568-465e-a839-56185437a6e3
Created Date: 2024-09-23
Updated Date: 2024-09-23
URL: 
Published Date: 