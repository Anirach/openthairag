Title: เขตรักษาพันธุ์สัตว์ป่าดงใหญ่ (Dong Yai Wildlife Sanctuary)
Content: เป็นพื้นที่ป่าสงวนแห่งชาติดงใหญ่ ที่มีความอุดมสมบูรณ์แห่งสุดท้ายของจังหวัดบุรีรัมย์ และเป็นแหล่งต้นน้ำลำธารที่สำคัญ ได้แก่ห้วยลำนางรอง ห้วยลำปลายมาศซึ่งไหลหล่อเลี้ยงชีวิตชาวบุรีรัมย์และจังหวัดใกล้เคียง เนื่องจากพื้นที่นี้มีสภาพเป็นป่าดงดิบที่มีความอุดมสมบูรณ์กว้างขวางจึงทำให้มีสัตว์ป่าอาศัยอยู่อย่างชุมชุมอาทิเช่น กรูปี เลียงผา (สัตว์ป่าใกล้สูญพันธุ์) ช้าง กระทิง วัวแดง เสือ หมี เก้ง หมาใน ลิง ตะกวด ตะพาบน้ำ นิ่ม งู และนกชนิดต่างๆ นอกจากนี้ยังมีทรัพยากรป่าไม้ที่มีค่าทางเศรษฐกิจเป็นจำนวนมากเช่น มะค่าโมง ประดู่ ตะเคียนหิน เคี่ยม พยุง ชิงชัน ยางนา ยมหิน นนทรี กระบก เขล็ง แดง สะตอป่า เต็ง รัง ฯลฯ ทรัพยากรแหล่งท่องเที่ยวที่น่าสนใจใน เช่น ละเลิงร้อยรู เป็นสถานที่ที่มีพื้นที่เป็นเวิ้งแอ่งขนาดใหญ่ มีรูของตาน้ำผุดขึ้นจากดินเป็นร้อยๆ รูไหลหล่อเลี้ยงพื้นป่าให้ชุ่มชื้น ก่อให้เกิดสภาพความหลากหลายทั้งทางพืชพันธุ์ และสังคมสัตว์ป่า ละลุ คือบริเวณที่มีการกัดกร่อนพังทลายของชั้นดิน คล้ายแพะเมืองผีอยู่บริเวณหน่วยพิทักษ์ป่าคลองโป่ง เขากระเจียว เป็นป่าเต็งรังที่มีดอกกระเจียว และดอกบัวสวรรค์ขึ้นเต็มพื้นที่ในช่วงฤดูฝน เขากระป๊อด เป็นภูเขาที่ขึ้นเด่นอยู่ท่ามกลางผืนป่าดงใหญ่ ยอดเขาสูง 503 เมตร จากระดับน้ำทะเลมีหน้าผาที่สามารถชมทัศนียภาพผืนป่าดงใหญ่ได้อย่างชัดเจน นอกจากนี้ยังพบผีเสื้อถุงทองป่าสูง ผีเสื้อช่างร่อน ผีเสื้อหางติ่งปารีส ผีเสื้อกะลาสีแดง ผีเสือสะพายขาวปีกโค้ง ฯลฯ อยู่ในบริเวณป่าละเลิงร้อยรู ซึ่งอยู่ห่างจากเขตรักษาพันธุ์สัตว์ป่าดงใหญ่ประมาณ 8 กิโลเมตร บนถนนสายโนนดินแดง ตาพระยา และเลี้ยวขวาไปอีกประมาณ 12 กิโลเมตร จะพบหน่วยพิทักษ์ป่าละเลิงร้อยรูและระหว่างทางภายในป่าละเลิงร้อยรูจะพบผีเสื้อได้ตลอดช่วงเดือน พฤษภาคม กรกฎาคม ของทุกปี โดยพบมากสุดในเดือนมิถุนายนและช่วงที่เหมาะสมที่สุดคือช่วงเช้า เพราะผีเสื้อจะเกาะนิ่งตามใบไม้เพื่อผึ่งแดดให้ร่างกายอบอุ่นแข็งแรงก่อนจะออกหากิน จึงสามารถสังเกตผีเสื้อได้อย่างใกล้ชิด

Nearby Location: อยู่ในพื้นที่ป่าสงวนแห่งชาติป่าดงใหญ่ ท้องที่ตำบลลำนางรอง อำเภอโนนดินแดง
Address: 220 หมู่ 6
Region: ภาคตะวันออกเฉียงเหนือ
Alley: 
Road: 
Subdistrict: โนนดินแดง
District: โนนดินแดง
Province: บุรีรัมย์
Category: แหล่งท่องเที่ยวทางธรรมชาติ
Sub Type: เขตห้ามล่าสัตว์ป่า
Facilities Contact: 
Telephone: 0 4466 6629
Email: dongyai2500@hotmail.com
Website: https://www.facebook.com/เขตรักษาพันธุ์สัตว์ป่าดงใหญ่ จบุรีรัมย์ 738093182872458/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 16.30 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 14.295259, 102.738926
UUID: 0ef731cb-fd7c-4560-8f6d-2ef8c869068d
Created Date: 2024-09-23
Updated Date: 2024-09-23
URL: 
Published Date: 