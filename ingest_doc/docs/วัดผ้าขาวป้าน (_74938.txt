Title: วัดผ้าขาวป้าน (Wat Pha Khao Pan)
Content: วัดผ้าขาวป้าน ตั้งอยู่ริมฝั่งแม่น้ำโขงในตัวอำเภอเชียงแสน อยู่ห่างจากที่ว่าการอำเภอประมาณ 300 เมตร สิ่งสำคัญภายในวัดได้แก่ พระเจดีย์บนฐานสูง มีเรือนธาตุและซุ้มทิศประดิษฐานพระพุทธรูปปางประทานอภัย และพระพุทธรูปปางลีลา ส่วนยอดเป็นเจดีย์ทรงกลม
ตามตำนานกล่าวว่า พระยาลาวเก้าแก้วเมืองมา ได้โปรดเกล้า ฯ ให้สร้างขึ้นเมื่อ ปี พ.ศ. 1340 ตามจารึกที่พบที่วัดผ้าขาวป้านกล่าวว่า เมื่อปี พ.ศ.2160 เจ้าเมืองเชียงแสนพร้อมด้วยภรรยาได้สร้างพระเจดีย์ขึ้นองค์หนึ่ง เพื่อบรรจุพระบรมสารีริกธาตุ และพระอรหันต์ พร้อมทั้งอุทิศบ้านเรือน คน และที่ดินให้แก่วัด เมื่อพิจารณาจากรูปทรงทางสถาปัตยกรรม พระเจดีย์องค์นี้น่าจะมีอายุหลังพระธาตุจอมกิตติ คือมีอายุอยู่ประมาณพุทธศตวรรษที่ 23

พระธาตุเจดีย์วัดผ้าขาวป้าน  มีลักษณะที่รวบรวมเอาลักษณะต่าง ๆ ของพระธาตุเจดีย์ที่มีมาแต่เดิมเข้าไว้ในองค์เดียวกัน จึงเกิดเป็นลักษณะพระธาตุเจดีย์อีกแบบหนึ่งขึ้นกล่าวคือ ส่วนฐานท่อนล่างทำเป็นฐานสี่เหลี่ยมจัตุรัสสามชั้นลดหลั่นกันขึ้นไป ย่อมุมไม้ 20 ถัดมาเป็นแท่งสี่เหลี่ยมทึบแบบวัดพระบวชแต่ย่อมุมมากกว่า เป็นย่อมุไม้ 20 ไป ต่อจากนั้นจึงเป็นส่วนกลางนี้ก็ย่อมุมไม้ 20 อีกเช่นกัน ส่วนบนเป็นเจดีย์ทรง 16 เหลี่ยม มีทองจังโกหุ้มตลอด องค์ประกอบขององค์พระธาตุเจดีย์นั้นเพิ่มความยุ่งยากมากขึ้นยิ่งกว่าพระธาตุเจดีย์จอมกิตติ พระธาตุเจดีย์วัดผ้าขาวป้านนี้ กรมศิลปากรได้ทำการบูรณะตามแบบสภาพรูปทรงเดิมทุกประการ และได้ขึ้นทะเบียนเป็นโบราณสถานสำหรับชาติแล้ว

Nearby Location: อยู่ติดถนน ริมโขงเชียงแสน สามเหลี่ยมทองคำ ตำบลเวียง อำเภอเชียงแสน
Address: หมู่ 2
Region: ภาคเหนือ
Alley: 
Road: 
Subdistrict: 
District: เชียงแสน
Province: เชียงราย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 5377 7102
Email: 
Website: www.wiangcs.go.th/
Facebook: 
Instagram: 
Line: 
TikTok: 
YouTube: 
Start-End: ตลอดวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 20.2775, 100.0880556
UUID: ab8d1832-d4a9-4614-bdc7-3ac44b6789c2
Created Date: 2024-09-23
Updated Date: 2024-09-23
URL: 
Published Date: 