Title: วัดเกาะกระทิง
Content: ประวัติวัดเกาะกระทิง  
วัดเกาะกระทิง ตั้งอยู่เลขที่ ๓๓๓ หมู่ที่ ๑๓ บ้านเกาะกระทิง ต.คลองตะเกรา อ.ท่าตะเกียบ จ.ฉะเชิงเทรา สังกัดคณะสงฆ์ธรรมยุตนิกาย ที่ดินตั้งวัดมีเนื้อที่ ๑๕ ไร่ เป็นที่ ส.ป.ก 4 31ก ที่ ๑๘๓/๒๕๔๕ ในตำแหน่งที่ดินแปลงที่ ๑ ระวาง ส.ป.ก.ที่หรือกลุ่มที่ ๑๗๙๓ มีที่ธรณีสงฆ์(ภ.บ.ท.5) จำนวน ๑ แปลง เนื้อที่ ๒๗ ไร่ ๒ งาน 
เดิมวัดเกาะกระทิงเป็นที่พักสงฆ์ เริ่มสร้างเมื่อ พ.ศ. ๒๕๑๕ ผู้ริเริ่มคือ นายแวด เสียงล้ำ ,นายนุ่น เสียงล้ำ และนายเนาว์ เสียงล้ำ ซึ่งเป็นผู้มีภูมิลำเนาเดิมอยู่ที่จังหวัดมุกดาหาร ได้ชักชวนญาติมิตร และครอบครัวของตน มาตั้งหลักปักฐานในหมู่บ้านเกาะกระทิงแห่งนี้ ซึ่งสมัยนั้นยังเป็นผืนป่าดงดิบ มีสัตว์ป่าชุกชุมมาก 
แต่เดิมวัดตั้งอยู่บริเวณใกล้ๆ กับบ้านของนางพิเด็น เสียงล้ำ ต่อมาได้ย้ายวัดไปอยู่ในป่าช้า(ด้านทิศตะวันออกของโรงพยาบาลท่าตะเกียบ) ซึ่งสมัยนั้นยังไม่มีโรงพยาบาล การย้ายมาที่นี่เพราะว่า แต่เดิมบ้านหนองคอกยังไม่มีวัด ถ้าวัดอยู่บริเวณนี้แล้ว ทั้งบ้านเกาะกระทิงและบ้านหนองคอกก็สะดวกที่จะมาทำบุญ ร่วมกันทะนุบำรุงวัด ตั้งอยู่บริเวณนี้ได้ ๒ ปี 
ด้วยเหตุผลบางประการ ต่อมาก็ย้ายกลับมาในหมู่บ้านเกาะกระทิงอีก คราวนี้ตั้งอยู่บริเวณบ้านของ นายก้อน สุขี ประมาณ ๓ ปี 
ต่อมาเมื่อ พ.ศ. ๒๕๒๑ นายแวด เสียงล้ำ ได้นิมนต์ หลวงปู่เกตุ ซี่งอยู่ที่จังหวัดมุกดาหาร มาอยู่วัดเกาะกระทิง แต่หลวงปู่เกตุท่านเห็นว่า วัดป่าควรอยู่ให้ไกลจากหมู่บ้าน จึงจะเป็นที่สงบสงัด เหมาะแก่การเจริญสมณธรรม จึงได้ย้ายวัดมาอยู่ ณ. ที่ตั้งวัดในปัจจุบันนี้ นายนุ่น เสียงล้ำได้ถวายที่ ๑ ไร่ นายเนาว์ เสียงล้ำ ได้ถวายที่ให้ทั้งสิ้น ๑๕ ไร่ 
แต่นั้นมา หลวงปู่เกตุ ได้อบรมญาติโยมให้ตั้งอยู่ในสัมมาปฏิบัติ ให้รู้จักการให้ทาน รักษาศีล เจริญเมตตาภาวนา เป็นต้น ได้พาญาติโยมสร้างศาลาชั่วคราว(เสาไม้ ๒๐ ต้น) และสร้างกุฎีที่พักของพระภิกษุ สามเณร ท่านได้จำพรรษา ๓ ปี จึงได้กลับภูมิลำเนาเดิมของท่าน 
ต่อมา พ.ศ. ๒๕๒๓ พระครูพิพัฒนสารคุณ(หลวงปู่แสวง) ได้ธุดงค์มาจากอำเภอบ้านไผ่ จังหวัดขอนแก่นมาพักปฏิบัติธรรม ณ.วัดเกาะกระทิง ในระหว่างนั้นนอกจากท่านจะได้อบรมญาติโยม ให้มีความรู้ความเข้าใจในพระพุทธศาสนาแล้ว ยังได้พัฒนาวัดเกาะกระทิงนี้เป็นอันมาก เป็นต้นว่า สร้างศาลาการเปรียญฯ(เสาไม้ ๒๘ ต้น) กุฎีที่พักพระภิกษุสามเณรให้ถาวรขึ้น ขุดสระน้ำ ซื้อที่ดินขยายเขตวัดให้กว้างขวางยิ่งขึ้น และยังได้นิมนต์ครูบาอาจารย์ เช่น หลวงปู่ชอบ ฐานสโม, หลวงปู่เกตุ, หลวงปู่เฉลิม, และครูบาอาจารย์เป็นอันมาก มาในงานฉลองศาลาการเปรียญฯ จึงทำให้วัดเกาะกระทิง เป็นที่รู้จักของครูบาอาจารย์และญาติโยมโดยทั่วไป 
พระครูพิพัฒนสารคุณ(หลวงปู่แสวง) ท่านได้พัฒนาวัดเกาะกระทิงและอบรมญาติโยมสาธุชนทั้งหลาย ที่วัดเกาะกระทิงเป็นเวลา ๕ พรรษา จึงได้ธุดงค์ต่อไปตามสมณะวิสัย ต่อมาก็มีครูบาอาจารย์อีกหลายรูป เช่น หลวงปู่ผง, หลวงปู่รัต, หลวงปู่ฮวน, พระอาจารย์ประสงค์, พระวีระ(ลาสิกขาแล้ว) มาปฏิบัติศาสนกิจ บำเพ็ญประโยชน์ตนและประโยชน์แก่พระศาสนาเป็นอันมาก 
ต่อมาปี พ.ศ. ๒๕๔๘ ศาลาการเปรียญฯ ชำรุดทรุดโทรมมาก พระสมควร โกมโล พร้อมด้วยญาติโยมทั้งใกล้และไกล ช่วยกันบริจาคทรัพย์ตามกำลังศรัทธาบูรณะซ่อมแซมขึ้นมาใหม่

Nearby Location:  
Address: บ้านเกาะกระทิง
Region: ภาคตะวันออก
Alley: 
Road: 
Subdistrict: คลองตะเกรา
District: ท่าตะเกียบ
Province: ฉะเชิงเทรา
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone:  0 3853 5113, 0 3851 4071 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 17.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.3880439, 101.6838282
UUID: c97cb190-12b2-4783-92b0-8305636736bc
Created Date: 2024-09-23
Updated Date: 2024-09-23
URL: 
Published Date: 