Title: เขตรักษาพันธุ์สัตว์ป่าแม่ตื่น (Mae Tuen Wildlife Sanctuary)
Content: มีพื้นที่ครอบคลุมอยู่ในเขตอำเภอแม่ระมาด และอำเภอสามเงา จังหวัดตาก มีเนื้อที่รวมทั้งสิ้นประมาณ 733, 125 ไร่ ภูมิประเทศส่วนใหญ่เป็นทิวเขาสูงชันสลับซับซ้อนมีป่าดิบเขา ป่าดิบแล้ง ป่าเบญจพรรณ และป่าเต็งรัง ที่ตั้งสำนักงานฯ อยู่บริเวณหลักกิโลเมตรที่ 35 เส้นทางสายแม่ระมาด บ้านตาก สถานที่น่าสนใจในเขตรักษาพันธุ์สัตว์ป่าแม่ตื่น ได้แก่  ดอยขุนแม่ตื่น  อยู่บริเวณหลังที่ทำการเขตรักษาพันธุ์สัตว์ป่าแม่ตื่น มีลานหินเป็นบริเวณกว้าง มีถ้ำขนาดเล็ก ภายในถ้ำมีหินงอก หินย้อย และเป็นที่อยู่อาศัยของสัตว์ป่า เช่น เก้ง เลียงผา ค้างคาว เป็นต้นกิจกรรมล่องแก่งลำน้ำแม่ตื่น แม่ตื่นเป็นลำน้ำสาขาที่มีขนาดใหญ่ของแม่น้ำปิง ไหลจากเทือกเขาในเขตอำเภออมก๋อย จังหวัดเชียงใหม่ มาบรรจบกับลำน้ำปิงเหนือเขื่อนภูมิพล จุดเริ่มต้นของการล่องแก่งเรือยางลำน้ำแม่ตื่น คือ ที่ทำการเขตรักษาพันธุ์สัตว์ป่าแม่ตื่น การเดินทาง ใช้ทางหลวงหมายเลข 1175 แม่ระมาด บ้านตาก ระยะทางประมาณกิโลเมตรที่ 30 ล่องไปตามลำน้ำแม่ตื่นผ่านผืนป่าเขตรักษาพันธุ์สัตว์ป่าแม่ตื่นท่ามกลางธรรมชาติป่าเขาที่อุดมสมบูรณ์ ได้สัมผัสกับชีวิตชาวกระเหรี่ยงดั้งเดิมกลางป่าลึก ชมความงามของธรรมชาติ และนกนานาพันธุ์ ผจญภัยกับการล่องเรือผ่านเกาะแก่งต่างๆ ได้แก่ แก่งห้วยพระเจ้า แก่งห้วยแสม แก่งห้วยน้ำหวาน แก่งห้วยพลู แก่งที่ท้าทายมากที่สุดคือแก่งห้วยวัว ซึ่งความยาวของแก่งประมาณ 1 กิโลเมตร จากแก่งห้วยวัวจะพบกับเกาะแก่งต่างๆ มากมาย ล่องถึงบริเวณลำน้ำแม่ตื่นกับแม่น้ำปิงมาบรรจบกัน มีเรือรอรับเข้าสู่หมู่บ้านชาวประมง ที่บ้านหินลาดนาไฮ โดยจะพักค้างแรมหรือเดินทางกลับเขื่อนภูมิพลได้ ติดต่อสอบถามข้อมูลเพิ่มเติมได้ที่ อบต.แม่ตื่น โทร. 055 581 643 ดอยสอยมาลัย เป็นยอดเขาสูงที่สุดของเขตรักษาพันธุ์สัตว์ป่าแม่ตื่น สูงกว่าระดับทะเลปานกลางประมาณ 1,600 เมตร จุดสูงสุดสามารถมองเห็นอ่างเก็บน้ำเขื่อนภูมิพลได้ สิ่งที่น่าสนใจของผืนป่าบนเขานี้ คือ สลาแมนเดอร์ หรือเรียกอีกชื่อหนึ่งว่า จิ้งจกน้ำ เป็นสัตว์น้ำดึกดำบรรพ์ที่หายาก ลักษณะคล้ายจิ้งจก ลำตัวสีชมพู สภาพป่าโดยทั่วไปเป็นป่าสนเมืองหนาว มีจุดชมวิวทะเลหมอกในยามเช้า ช่วงปลายฝนต้นหนาวระหว่างเดือนพฤศจิกายน มกราคมเป็นช่วงที่เหมาะแก่การท่องเที่ยวที่สุด นักท่องเที่ยวสามารถกางเต็นท์พักแรมได้บริเวณที่ทำการฯ โดยต้องขออนุญาตที่หน่วยพิทักษ์ป่ากิ่วสามล้อก่อนขึ้นดอยสอยมาลัยทุกครั้ง

Nearby Location: ตั้งอยู่ตำบลสามหมื่น อำเภอแม่ระมาด
Address: หมู่ 4 หมู่บ้านกองคอง
Region: ภาคเหนือ
Alley: 
Road: 
Subdistrict: ขะเนจื้อ
District: แม่ระมาด
Province: ตาก
Category: แหล่งท่องเที่ยวทางธรรมชาติ
Sub Type: เขตรักษาพันธุ์สัตว์ป่า
Facilities Contact: 
Telephone: 0 5558 1643
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 18.00น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.07582,98.740946
UUID: a7db7448-c190-44ea-86da-378460ab392b
Created Date: 2024-09-23
Updated Date: 2024-09-23
URL: 
Published Date: 