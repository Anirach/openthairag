Title: พิพิธภัณฑ์พระพุทธวิถีนายก (Phra Phutthawithi Nayok Museum)
Content: ก่อตั้งขึ้นโดยพระครูสิริชัยคณารักษ์ เจ้าคณะอำเภอนครชัยศรีและเป็นเจ้าอาวาสวัดกลางบางแก้วคนปัจจุบัน เพื่อเก็บรักษาโบราณวัตถุและศิลปะวัตถุล้ำค่าต่างๆ รวมทั้งข้าวของเครื่องใช้ของอดีตเจ้าอาวาส 2 รูป คือ หลวงปู่บุญ หรือ ท่านเจ้าคุณพุทธวิถีนายก(บุญ ขันธโชติ) ซึ่งปกครองวัดตั้งแต่ปี พ.ศ. 2429–2478 และหลวงปู่เพิ่ม พระพุทธวิถีนายก(เพิ่ม ปุญญวสโน) ซึ่งเป็นลูกศิษย์ของหลวงปู่บุญและสืบตำแหน่งเป็นเจ้าอาวาสวัดต่อมา 
ภายในแบ่งออกเป็น 3 ชั้น ได้แก่
ชั้นที่หนึ่ง  จัดแสดงประวัติและข้าวของเครื่องใช้ของหลวงปู่บุญและหลวงปู่เพิ่ม เครื่องรางของขลัง วัตถุมงคลและพระบูชาของหลวงปู่ อีกส่วนหนึ่งจัดเป็นเรื่องตัวยาไทย สมุนไพร ยารักษาโรค ปฏิทินโหราศาสตร์เขียนด้วยลายมือหลวงปู่ รูปปั้นและรูปถ่ายของหลวงปู่  นอกจากนี้ยังมีคัมภีร์ใบลาน สมุดข่อย ตำราโหราศาสตร์ ตำรายาไทย  สมุดภาพพระมาลัย
ชั้นที่สอง  จัดแสดงเครื่องถ้วยชามของใช้ แก้วเจียระไน เครื่องทองเหลือง ธรรมาสน์มุกของหลวงปู่บุญ ซึ่งพระวรวงศ์เธอพระองค์เจ้าอาทิตย์ทิพอาภา  ผู้สำเร็จราชการแทนพระองค์ในรัชกาลที่ 8 สร้างถวาย
ชั้นที่สาม  จัดแสดงพระบุเงิน และพระบูชาไม้แกะ  ธรรมาสน์บุษบกเก่าสลักไม้ลงรักปิดทอง และกุฏิเก่าของหลวงปู่ที่นำมาประกอบในลักษณะเดิม เพื่อประดิษฐานหุ่นขี้ผึ้งของหลวงปู่เหมือนกับสมัยที่ท่านยังมีชีวิตอยู่ 
(เข้าชมเป็นหมู่คณะ ต้องทำหนังสือจดหมายติดต่อล่วงหน้า เรียน เจ้าอาวาสวัดกลางบางแก้ว)

Nearby Location: ตั้งอยู่ที่วัดกลางบางแก้ว ตำบลนครชัยศรี อำเภอนครชัยศรี
Address: 
Region: ภาคกลาง
Alley: 
Road: 
Subdistrict: 
District: นครชัยศรี
Province: นครปฐม
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 0 3433 1462
Email: 
Website: 
Facebook: 
Instagram: 
Line: 
TikTok: 
YouTube: 
Start-End: วันพฤหัสบดี วันอาทิตย์และวันหยุดนักขัตฤกษ์ 09.00 16.00 น.  
Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 
Fee (EN Kid): 
Remark: 
Location: 13.7949178, 100.1941183
UUID: a0cc7a44-5b9f-40bf-bba7-c0cdc0768bf8
Created Date: 2024-09-23
Updated Date: 2024-09-23
URL: 
Published Date: 