Title: วัดมาตานุสรณ์ (Wat Ma Ta Nusorn)
Content: วัดมาตานุสรณ์ บ้านแม่กื้ดหลวง พระครูสิริรัตนาภรณ์ (หลวงพ่อครูบากัญไชย กาญจโน) มีนามเดิมว่า เด็กชายดวงคำ พลายสาร เกิดเมื่อวันที่ 2 มิถุนายน พ.ศ. 2458 จันทรคติ ค่ำ ปีเถาะ ที่บ้านศรีบุญเรือง ตำบลม่วงตึ๊ด อำเภอเมือง จังหวัดน่าน เป็นบุตรคนที่ 5 มีพี่น้องทั้งหมด ๙ คน บิดาชื่อนายยศ พลายสาร มารดาชื่อนางต่อม พลายสาร และเรียนหนังสือล้านนาไทยพื้นเมืองเหนือกับเจ้าอธิการขัติยศจนแตกฉาน เมื่ออายุได้ 16 ปี หลวงพ่อมีความมุ่งมั่นปรารถนาที่จะขออุทิศตนเป็นพุทธสาวกของสมเด็จพระสัมมาสัมพุทธเจ้า ได้รับเมตตาอุปการะจากพระอธิการกัญจนะวงศ์ เจ้าอาวาสวัดม่วงตึ๊ด เป็นพระอุปัชฌาย์เมื่อบรรพชาแล้ว พระอธิการกัญจนะวงศ์จึงเปลี่ยนชื่อให้ท่านใหม่ว่า กัญไชย ตลอดระยะเวลากว่า 5 ปี ที่เป็นสามเณรกัญไชย ได้อุทิศตนบำเพ็ญเป็นพุทธสาวกของสมเด็จพระสัมมาสัมพุทธเจ้าโดยเคร่งครัดผิดแผกแตกต่างไปจากสามเณรคนอื่น ๆ ทั่วไป คือ มีความจำที่ดีเยี่ยม ท่านพยายามเรียนรู้เพิ่มเติมโดย ศึกษาอักษรพื้นเมือง สามารถอ่านเขียนได้คล่องแคล่วรวดเร็ว หลวงพ่อได้อุปสมบท เมื่อวันที่ 2 มิถุนายน พ.ศ. 2478 ณ พัทธสีมาวัดม่วงตึ๊ด จังหวัดน่าน โดยมีพระครูนันทสมณาจารย์เจ้าคณะจังหวัดน่าน เป็นพระอุปัชฌาย์ พระครูธรรมสิริสุนทร เจ้าอาวาสวัดภูมินทร์ เป็นพระกรรมวาจารย์ พระครูสิริธรรมกิจ เจ้าอาวาสวัดอภัย เป็นพระอนุสาวนาจารย์ ได้รับฉายาว่า กัญไชย กาญจโน เทพเจ้านักบุญ แห่งลุ่มแม่น้ำเมย (ครูบากัญไชย กาญจโน) ฉายานี้ท่านได้มาเพราะว่าท่านเป็นพระภิกษุเถระผู้ทรงวิทยาคุณมีพลังจิตตานุภาพสูงและ เป็นผู้มีคาถาอาคมขลังแก่กล้า ท่านจึงเป็นที่พึ่งของชาวบ้าน ได้ในยามยากเป็นผู้สร้างขวัญกำลังใจที่ดีที่สุดของชาวบ้านทั่ว ๆ ไป เพราะ กว่า 50 ปี ที่ท่านอยู่อำเภอแม่สอดท่านได้มอบวัตถุมงคลให้กับลูกศิษย์ลูกหา ตลอดจนชาวบ้านทั่วไปเป็นจำนวนนับแสนคน ปรากฏว่ายังไม่เคยมีผู้ใดประสบกับภัยอันตรายถึงแก่ชีวิตก็เพราะหลวงพ่อท่านมีคาถาอาคมอันแก่กล้า มีวัตถุมงคลอันลือชื่อ มีน้ำมนต์อันศักดิ์สิทธิ์ มีเมตตามหานิยม และคงกระพันชาตรี หลวงพ่อท่านได้ละสังขารไปแล้ว แต่ด้วยบุญบารมีของหลวงพ่อ ร่างกายของท่านจึงไม่เน่าเปื่อยไปตามกาลเวลา เหมือนหลวงพ่อยังนอนหลับอย่างน่าอัศจรรย์ สามารถเดินทางไปกราบนมัสการขอพรเพื่อเป็นศิริมงคลได้ทุกวัน

Nearby Location: ตั้งอยู่บ้านแม่กื้ดหลวง ถนนกัญไชยพัฒนา ตำบลแม่กาษา อำเภอแม่สอด
Address: 171 หมู่ 1  บ้านแม่กึ๊ดหลวง
Region: ภาคเหนือ
Alley: 
Road: กัญไชยพัฒนา
Subdistrict: ด่านแม่ละเมา
District: แม่สอด
Province: ตาก
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 5555 4209
Email: 
Website: www.matanunorn.com
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 16.800538398560242,98.59760158586118
UUID: 81827eba-2115-4af2-bf41-0e6c555b44d8
Created Date: 2024-09-23
Updated Date: 2024-09-23
URL: 
Published Date: 