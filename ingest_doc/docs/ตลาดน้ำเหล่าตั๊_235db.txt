Title: ตลาดน้ำเหล่าตั๊กลัก
Content: ตลาดน้ำเหล่าตั๊กลัก ตลาดน้ำดั้งเดิมแห่งแรกของจังหวัดราชบุรี (เหล่าตั๊กลัก แปลว่า ตลาดเก่า) มีน้อยคนที่จะทราบเรื่องนี้ว่า ต้นกำเนิด  ตลาดน้ำดำเนินสะดวก  ที่มีชื่อเสียงโด่งดัง เป็นที่รู้จักของนักท่องเที่ยวทั่วโลก มาจาก  ตลาดน้ำดำเนินสะดวกปากคลองลัดพลี  หรือ  เหล่าตั๊กลัก  แห่งนี้เอง ซึ่งตั้งอยู่บริเวณปากคลองลัดพลี ต.ดำเนินสะดวก อ.ดำเนินสะดวก จ.ราชบุรี ตลาดน้ำเหล่าตั๊กลัก หรือตลาดน้ำปากคลองลัดพลี เป็นตลาดน้ำแห่งแรกในประเทศไทย ที่เมื่อประมาณพ.ศ.2510 ทางการท่องเที่ยวแห่งประเทศไทย ได้นำวิถีชีวิตชาวคลองอันงดงามเก่าแก่กว่า 140 ปี เผยแพร่สู่สายตานักท่องเที่ยวทั่วโลก จนเป็นที่รู้จัก กลายเป็นแหล่งท่องเที่ยวที่ใครๆ ก็อยากมาสัมผัส ผู้คนที่นี่ส่วนใหญ่เป็นลูกหลานชาวไทยเชื้อสายจีนแต้จิ๋วและชาวจีนไหหลำ เป็นชาวสวนทำการค้าขายตามลำคลอง แต่ก่อนถือเป็นตลาดน้ำที่เฟื่องฟูมากแต่พอ มีการสร้างถนนและมีตลาดน้ำดำเนินสะดวกขึ้นมาก็ทำให้ตลาดน้ำเหล่าตั๊กลั๊ก เริ่มเลือนหายไปจากความทรงจำของผู้คนและสุดท้ายก็ปิดตัวเองในที่สุด&hellip;. ความเจริญของการคมนาคม ถนนหนทางเข้ามาแทนที่เรือ การเชื่อมต่อระหว่างคลองต่างๆ เปลี่ยนไป นักท่องเที่ยวเดินทางสะดวกขึ้น จึงเลือกไปท่องเที่ยวคลองอื่นที่มีถนนตัดผ่าน พ่อค้าแม่ค้าที่พายเรือนำของในสวนมาขายก็ย้ายไปขายยังอีกฝั่งที่มีถนนตัดผ่านสะดวกสบายกว่า แต่ปัจจุบันได้รับการฟื้นฟูให้กลับมามี ชีวิตขึ้นอีกครั้ง เพื่อชักชวนผู้คนให้มาสัมผัสพร้อมกับถ่ายทอดบอกเล่าเรื่อง ราวความเป็นมาในอดีตให้ผู้มาเยือนได้รับทราบ บริเวณทางเดินริมน้ำและบนเรือ มีแม่ค้าพ่อค้าจำหน่ายขายของทั้งข้าวแห้งโบราณชื่อดัง หมูสะเต๊ะเลิศรสริมน้ำ ขนมจีนน้ำยาแกงไก่สูตรเหล่าตั๊กลัก ส้มตำทอด ก๋วยเตี๋ยวน้ำแดง ผัดไทยอาม่า ก๋วยจั๊บน้ำพะโล้สูตรโบราณ หรือของหวานอย่าง ไอศกรีมกะทิโบราณ น้ำเต้าหู้ รวมทั้งผลไม้มากมาย เช่น ฝรั่ง ชมพู่ มะละกอ กระท้อน ส้มโอ กล้วย ฯลฯ และอย่าลืมแวะนั่ง ร้านกาแฟฮกหลีกาเฟย สั่งสักแก้วแล้วนั่งชมวิวริมฝั่งคลอง สำหรับผู้ที่ต้องการมาสัมผัสตลาดน้ำเหล่าตั๊กลักก็ใช้เส้นทางเดียวกับตลาดน้ำดำเนินสะดวก(อยู่ติดกับตลาดน้ำดำเนินสะดวก)

Nearby Location: บริเวณปากคลองลัดพลี อยู่ติดกับตลาดน้ำดำเนินสะดวก)
Address: บริเวณปากคลองลัดพลี
Region: ภาคกลาง
Alley:  
Road:  
Subdistrict: ขุนพิทักษ์
District: ดำเนินสะดวก
Province: ราชบุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ตลาดน้ำ/ตลาดโบราณ
Facilities Contact: 
Telephone: 086 0762501,081 921 7030
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 14.00 น.
วันเสาร์และวันอาทิตย์ จะมีร้านค้าเปิดขายของมากกว่าวันธรรมดา
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.5213689, 99.95871729999999
UUID: 72f40343-c9ce-436e-8b05-46053aeec398
Created Date: 2024-09-23
Updated Date: 2024-09-23
URL: 
Published Date: 