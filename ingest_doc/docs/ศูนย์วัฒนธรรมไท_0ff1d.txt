Title: ศูนย์วัฒนธรรมไทโส้ (Thai So Culture Center)
Content: ประเพณีเลี้ยงผีของไทโส้ ไทโส้เป็นชนเผ่าหนึ่งที่อาศัยอยู่ทางตอนเหนือของภาคอีสาน มีมากที่สุดที่อำเภอกุสุมาลย์ จังหวัดสกลนคร มีวัฒนธรรมที่เข้มแข็งมาก ผู้เขียนเป็นครูสอนที่โรงเรียนกุสุมาลย์วิทยาคม มีลูกศิษย์ไทโส้จำนวนมากจึงอยากเล่าประเพณีอันมีคุณค่าให้ทุกท่านได้ศึกษาร่วมกัน ประเพณีเลี้ยงผีประจำปีของชาวไทโส้ เป็นความเชื่ออย่างหนึ่งเพื่อเป็นการซ่อมเสริมสุขภาพของตน ในกลุ่มคนที่รักษาคนด้วยการเหยา ในแต่ละหมู่บ้านจะรวบรวมผู้มีศรัทธาต่อแม่ครูซึ่งเคยให้การบำบัดรักษาคนมาแล้วให้มาทำพิธีร่วมกันเป็นประจำทุกปี โดยจัดทำพิธีในหมู่บ้านของตน และนิยมจัดกันระหว่างช่วงเดือน ๔ ถึงเดือน ๕ ซึ่งเป็นช่วงฤดูร้อน ดอกไม้ป่าบานสะพรั่ง สามารถเก็บมาบูชาแม่ครู พิธีเลี้ยงผีมีชื่อเรียกว่า  ลงสนาม ภาษาไทโส้เรียกว่า แซงสนาม  โดยปกติจะจัดขึ้น ๒ วัน โดยช่วงวันงานจะมีผู้ที่ได้รับการอุปสมให้เป็นหัวหน้ากลุ่มผู้ทำพิธีเรียกว่า  ลูกแก้ว  จะปรึกษาหารือกำหนดวันลงสนามติดต่อนัดหมายกันกับแม่ครู รวมทั้งรวบรวมเงินทองที่จะต้องมีค่าใช้จ่ายในวันทำพิธีกรรมและค่าตอบแทนแม่ครู (สถานที่บ้านโคกม่วง ต.นาโพธิ์ อ.กุสุมาลย์)เก็บเงินคนละ ๒๐๐ บาท รวม ๒๘ คน ครั้นถึงวันงานในภาคเช้าจะช่วยกันทำตูบทำผาบ (ปะรำพิธี) ปะรำพิธีจัดขึ้นไม่ยากนัก โดยหาบริเวณที่เป็นลานกว้างด้านหนึ่งจะปลูกเป็นร้านปักเสาเป็นล็อค ๆให้มีความกว้างยาวพอที่จำนวนลูกแก้วและแม่ครูจะนั่งทำพิธีหรือนอนพักผ่อนในเวลากลางคืนได้ รวมทั้งมีพื้นที่จะวางสิ่งของเครื่องใช้ที่จำเป็น ปะรำพิธีปกคลุมหลังคาด้วยวัสดุที่หาได้จากท้องถิ่น เช่น หญ้าแฝก ผ้าใบ ผ้าร่มด้านหนึ่งของปะรำพิธีหาแผ่นไม้หรือแผ่นสังกะสีกั้นไว้มิให้โล่งแจ้งเพื่อวางเครื่องบูชาของลูกแก้วแต่ละคน

Nearby Location: ตั้งอยู่ในบริเวณที่ว่าการอำเภอกุสุมาลย์ห่างจากตัวจังหวัดสกลนครประมาณ 40 กิโลเมตร ตามทางหลวงหมายเลข 22 (สกลนคร นครพนม)
Address: หมู่ 1
Region: ภาคตะวันออกเฉียงเหนือ
Alley: 
Road: 
Subdistrict: กุสุมาลย์
District: กุสุมาลย์
Province: สกลนคร
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์ศึกษาประวัติศาสตร์
Facilities Contact: 
Telephone: 0 4276 9153, 09 8949 1607
Email: kusuman2521@gmail.com
Website: www.facebook.com/ศูนย์วัฒนธรรมไทโส้
Facebook: 
Instagram: 
Line: 
TikTok: 
YouTube: 
Start-End: วันจันทร์ วันศุกร์ 08.30 16.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.3239443, 104.3442794
UUID: b2ed6cce-29e2-47a5-9168-e6d759516e76
Created Date: 2024-09-23
Updated Date: 2024-09-23
URL: 
Published Date: 