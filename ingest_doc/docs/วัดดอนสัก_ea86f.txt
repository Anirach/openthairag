Title: วัดดอนสัก
Content: ประวัติวัดดอนสัก (สิงขร) ตั้งอยู่หมู่ที่ 2 ตำบลดอนสัก อำเภอดอนสัก จังหวัดสุราษฎร์ธานี สร้างวัดเมื่อประมาณพ.ศ 2050 ภายในวัดมีถ้ำเชื่อกันว่าเป็นถ้ำที่เก็บของสมัยสงคราม สมัยก่อนเรียกกันว่า ถ้ำสิ่งของ เมื่อสมัยกรุงศรีอยุธยาตอนกลาง ได้มีกองทหารหัวเมืองนครศรีธรรมราชและหัวเมืองไชยาได้มาตั้งบริเวณนี้เพื่อดูแลความปลอดภัยให้กับชาวบ้านและพ่อค้าที่เดินทางค้าขาย ดูแลรักษาความปลอดภัยและคุ้มครองทรัพย์สินของราษฎรที่นำมาเก็บรักษาในถ้ำ จึงทำให้ชาวบ้านเรียกถ้ำนั้นว่า ถ้ำสิ่งของ ต่อมาเมื่อทหารถูกเรียกตัวกลับเนื่องจากพม่าได้ตีกรุงศรีอยุธยาแตก ไม่มีทหารมาคุ้มครองรักษาทรัพย์สินสิ่งของมีค่าได้ถูกขโมยจนเกือบหมด ที่เหลือส่วนใหญ่เป็นเศษหักพัง ขันลงหิน ถ้วยชามสังคโลก และพระยอดขุนพลเก่าที่หักพังต่อมาชาวบ้านก็ได้เปลี่ยนชื่อ เป็นถ้ำสิงขร ปัจจุบันสิ่งที่ยังเหลืออยู่ได้แก่ พระพุทธรูปปางไสยาสน์ พระพุทธรูปทรายแดง พระพุทธรูปดินเผา และพ่อท่านเจ้าวัด ซึ่งเป็นพระพุทธรูปดินเผาที่มีขวดกระดูกมาวางจำนวนมาก และมีจอมปลวกห่อหุ้ม ปัจจุบันได้มีการสร้างเจดีย์เล็กๆ และนำพระพุทธรูปเก่าแก่มาประดิษฐานไว้บน เพื่อห่อหุ้มอีกชั้นแต่พระพุทธรูปและขวดกระดูกภายในยังเหมือนเดิม ชาวบ้านจึงเรียกว่า พ่อท่านเจ้าวัด เป็นสิ่งสักการะสำคัญภายในวัดดอนสักสิงขร

Nearby Location: ถนนทางหลวงหมายเลข 4142
Address: หมู่ที่ 2
Region: ภาคใต้
Alley:  
Road: 
Subdistrict: ดอนสัก
District: ดอนสัก
Province: สุราษฎร์ธานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 081 535 3209
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 06.00 น.   17.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 9.252718396279805, 99.68216836452484
UUID: befe6a90-a71a-400f-9132-0eed6af299fe
Created Date: 2024-09-23
Updated Date: 2024-09-23
URL: 
Published Date: 