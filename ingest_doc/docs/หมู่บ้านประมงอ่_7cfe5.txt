Title: หมู่บ้านประมงอ่าวสลัด (Pramong Ao Salud Village)
Content: บ้านอ่าวสลัด เป็นหมู่บ้านประมงเล็กๆ ตั้งอยู่ทางฝั่งตะวันออกของเกาะกูดห่างออกมาจากย่านรวมรีสอร์ทพอสมควร มีเรื่องเล่าต่อๆ กันมาว่า ในอดีตอ่าวแห่งนี้เคยเป็นที่หลบพักเรือของพวกโจรสลัดที่ปล้นสะดมอยู่ในน่านน้ำแถบนี้ เพื่อนำข้าวของที่ปล้นมาถ่ายเทออก แล้วเปลี่ยนสีดัดแปลงเรือก่อนจะนำไปขายต่อ จึงเป็นที่มาของชื่อว่า  อ่าวสลัด  แต่ชาวชุมชนในปัจจุบันนี้จะยังมีลูกหลานโจรสลัดหลงเหลืออยู่หรือไม่นั้นก็มีใครรู้ได้ แต่ที่แน่ๆ ชุมชนชาวเลของบ้านอ่าวสลัดนี้ยังคงยืดอาชีพประมง ออกเรือหาปลากันเป็นกิจวัตร อาหารทะเลสดๆ จึงมีให้เลือกซื้อมากมายทั้ง กุ้ง หอย ปู ปลา ที่ยังว่ายน้ำอยู่ในกระชัง รวมถึงอาหารทะเลแปรรูป เช่น ปลาแดดเดียว ปลาเค็ม ปลาหมึกแห้ง กุ้งแห้ง หรือกะปิเคยก็จัดว่าเป็นสินค้าโอท๊อปประจำชุมชนที่นักท่องเที่ยวนิยมซื้อหากันเป็นของฝาก การเลือกหาของทะเลสดๆ นั้นถ้าจะให้ได้บรรยากาศก็ต้องเดินลัดเลาะเลียบไปตามทางเดินที่ขนาบข้างไปด้วยเรือประมงและบ้านอยู่อาศัย ในช่วงเวลาที่เรือเพิ่งเข้าฝั่งของทะเลจะมีให้เลือกเยอะเป็นพิเศษ แต่ถ้ามาแล้วไม่เจอเรือขึ้นของก็ไม่ต้องเสียใจ เพราะในกระชังก็ยังมีปลาให้เลือกอีกเพียบ อย่างที่เราได้ไปเห็นกันจะจะเลยก็คือ ช่วงเวลาที่เชฟจากร้านอาหารดังประจำเกาะกำลังมาคัดเลือกปลากระพงเพื่อนำไปประกอบอาหาร พอหย่อนเบ็ดลงไปปุ๊ปปลาก็ติดเบ็ดขึ้นมาปั๊ป ไม่ต้องห่วงเรื่องความสดกันเลยทีเดียว มาเที่ยวถึงเกาะกูดแล้วถ้ามีโอกาสก็อยากให้ลองหา  ปลาย่ำสวาท  ชิมกันดู เพราะเค้าว่ากันว่าเป็นปลาหายากที่พบได้เฉพาะน่านน้ำบริเวณเกาะกูดเท่านั้น ที่นิยมกันมากก็คือการนำมาทำซาซิมิ จิ้มวาซาบิกินกันสดๆ เลย และด้วยความที่เป็นปลาหายากและมีน้อย สนนราคาต่อกิโลกรัมจึงสูงเป็นเรื่องปกติ ขนาดตัวย่อมๆ ซัก 1 กิโลกรัมก็ราคาเกือบ 2,000 บาทแล้ว ถ้าใจไม่สู้ เงินไม่ถึงแบบเราก็คงต้องได้แต่มองตาปริบๆ แต่ถึงมีเงินมากพอก็ใช่ว่าจะเดินกำเงินมาหาซื้อกินได้ ก็อย่างที่บอกแหละครับว่าปลาย่ำสวาทนั้นหายาก อาจจะต้องมีการสั่งจองล่วงหน้ากันหน่อย

Nearby Location: ตั้งอยู่ทางฝั่งตะวันออกของเกาะกูด
Address: บ้านอ่าวสลัด
Region: ภาคตะวันออก
Alley: 
Road: 
Subdistrict: เกาะกูด
District: เกาะกูด
Province: ตราด
Category: แหล่งท่องเที่ยวทางประวัติศาสตร์ และวัฒนธรรม
Sub Type: วิถีชีวิตความเป็นอยู่ (ชุมชน)
Facilities Contact: 
Telephone: 818615249
Email: 
Website: FB : หมู่บ้านOtop เพื่อการท่องเที่ยวบ้านอ่าวสลัด อ.เกาะกูด จ.ตราด
Facebook: 
Instagram: 
Line: 
TikTok: 
YouTube: 
Start-End: ทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 11.7077839, 102.5715202
UUID: 0d516c73-b18c-4574-b00f-a24e2e086234
Created Date: 2024-09-23
Updated Date: 2024-09-23
URL: 
Published Date: 