Title: เขาตังกวน (Khao Tang Kuan)
Content: เป็นภูเขาลูกเล็ก ๆ ตั้งอยู่บริเวณปลายแหลมในตัวเมืองสงขลา ทางไปแหลมสนอ่อน การเดินทางขึ้นชมเขาตังกวนขึ้นได้ 2 ทาง คือทางบันไดซึ่งสร้างขึ้นพร้อมกับสถานที่ต่างๆ บนยอดเขา บันไดจะขึ้นไปยังศาลาพระวิหารแดง อีกทางหนึ่งเป็นทางขึ้นด้วยลิฟท์ที่สร้างขึ้นเพื่ออำนวยความสะดวกให้นักท่องเที่ยวจะตรงขึ้นไปยังพระเจดีย์หลวงยอดเขาตังกวน บนยอดเขาตังกวนเป็นที่ประดิษฐานเจดีย์พระธาตุคู่เมืองสงขลา ซึ่งสร้างในสมัยอาณาจักรนครศรีธรรมราช เป็นศิลปะสมัยทวารวดี ในเดือนตุลาคมของทุกปีจะมีพิธีห่มผ้าองค์เจดีย์ ประเพณีลากพระและตักบาตรเทโว และยังสามารถมองเห็นทิวทัศน์ของเมืองสงขลาและทิวทัศน์สองทะเล คือทะเลอ่าวไทยและทะเลสาบสงขลา สามารถมองเห็นทัศนียภาพเมืองสงขลาได้อย่างสวยงามและชมความงามของทะเลในมุมสูงทั้งทะเลสาบสงขลาและทะเลอ่าวไทย ต่างพากันถ่ายภาพทุกมุม ที่มองเห็นเมืองสงขลา 360 องศา และก่อนถึงยอดเขาตังกวนจะมีศาลาวิหารแดง (พลับพลาที่ประทับ) ซึ่งพระบาทสมเด็จพระจุลจอมเกล้าเจ้าอยู่หัว โปรดเกล้าฯ ให้พระยาวิเชียรคีรี (ชม) ผู้สำเร็จราชการเมืองสงขลาในสมัยนั้น สร้างพลับพลานี้ถวายตามพระราชประสงค์ของพระบาทสมเด็จพระจอมเกล้าเจ้าอยู่หัว เมื่อ พ.ศ.2431 สามารถเดินลงไปยังทางขึ้นบันไดพญานาคฝั่งทางขึ้นทิศตะวันตก และเราสามารถเดินลงไปเดินชม ถ่ายรูปเล่นได้ อีกทั้งยังมีสิ่งศักดิ์สิทธิ์ให้สักการะบูชา ดังนี้ หลวงปู่ทวด เหยียบน้ำทะเลจืด พระสยามเทวาธิราช พระพรหม 4 หน้า รัชกาลที่ 5 องค์พระพุทธชินราช สมเด็จพระพุฒาจารย์โต และพระปรมาจารย์ทองเฒ่า วัดเขาอ้อ พัทลุง ตามหลวงเปรม วัดวิหารสูง พัทลุง ส่วนบริเวณด้านล่างเขาตังกวนมีลิงอาศัยอยู่จำนวนมาก

Nearby Location: อยู่ใกล้กับแหลมสมิหลา ตำบลบ่อยาง เมืองสงขลา 
Address:  
Region: ภาคใต้
Alley: 
Road: สุขุม
Subdistrict: 
District: เมืองสงขลา
Province: สงขลา
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 7431 1015,0 7431 6330 0 7424 3747, 0 74302555
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 18.30 น.
Activity: 
Suitable Duration: 
Fee (TH): 30.0
Fee (TH Kid): 20.0
Fee (EN): 30.0
Fee (EN Kid): 20.0
Remark: 
Location: 7.210445199,100.5892542
UUID: 042b0dbb-d188-4254-9699-8358da824e82
Created Date: 2024-09-23
Updated Date: 2024-09-23
URL: 
Published Date: 