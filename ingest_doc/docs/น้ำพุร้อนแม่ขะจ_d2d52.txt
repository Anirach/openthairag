Title: น้ำพุร้อนแม่ขะจาน (Hot Spring Chiang Rai)
Content: ตั้งอยู่ที่ บ้านโป่งป่าตอง หมู่ที่ 14 ตำบลแม่เจดีย์ใหม่ อ.เวียงป่าเป้า จังหวัดเชียงราย น้ำพุร้อนแม่ขะจานเป็นจุดพักรถระหว่างทางจาก เชียงใหม่ไปสู่เชียงราย หรือจากเชียงใหม่ไปสู่พะเยา  ภายในมีบ่อน้ำร้อนธรรมชาติ ที่มีอุณหภูมิสูงถึง 90 องศาเซียลเซียส ซึ่งสามารถต้มไข่ได้เลย น้ำพุร้อนแม่ขะจานเป็นบ่อน้ำร้อนที่เกิดขึ้นตามธรรมชาติ ตามคำบอกเล่าของผู้เฒ่า ผู้แก่ของหมู่บ้านโป่งน้ำร้อนเล่าว่า เมื่อก่อนบริเวณนี้ยังไม่มีหมู่บ้าน เป็นป่าดงดิบ เมื่อก่อนเรียกว่าโป่งดิน มีสัตว์ทั้งน้อย ทั้งใหญ่ ลงมากินดินโป่งเป็นประจำ และบริเวณน้ำพุร้อนก็ยังเป็นทางผ่านระหว่างพ่อค้าจังหวัดเชียงใหม่และเชียงราย โดยมีม้าและวัวเป็นพาหนะ เป็นเส้นทางเดินไปตามไหล่เขา และถือเป็นจุดพักแรมค้างคืน เพราะพื้นเป็นลานกว้าง ทำเล สะดวก และมีบ่อน้ำพุร้อนธรรมชาติ  
 
 หากเดินทางมาเที่ยวเชียงราย หรือขากลับเชียงใหม่ ไม่ควรพลาดที่จะแวะพักทั้งคนและรถ เพื่อสัมผัสกับปรากฏการณ์ธรรมชาติน้ำพุร้อนแม่ขะจาน ซึ่งอยู่บริเวณ กม.64 65 บนเส้นทางเชียงราย เชียงใหม่ ?ในอดีตถ้าขับรถมาจากเชียงใหม่เราจะเห็นน้ำพุร้อนทางด้านขวามือ ซึ่งเป็นแหล่งท่องเที่ยวเก่าแก่ของแม่ขะจาน แต่ปัจจุบันมีการปรับปรุงและขยายพื้นที่ทางด้านซ้าย ซึ่งสถานที่ใหม่นั้นสวยงามและกว้างขวาง มีร้านอาหาร ร้านกาแฟ ร้านจำหน่ายสินค้า OTOP เครื่องประดับ ไม้แกะสลัก และของที่ระลึก ไว้บริการนักท่องเที่ยว แต่ถ้าได้แวะมาแล้ว ก็ควรเดินเที่ยวทั้งสองฝั่ง เพราะจะได้บรรยากาศที่แตกต่างกัน ฝั่งซ้ายดูใหม่และทันสมัย แต่ฝั่งขวานั้นจะได้ใกล้ชิดธรรมชาติ เพราะพื้นที่อยู่ติดกับเชิงเขากิจกรรมที่นักท่องเที่ยวไม่ควรพลาดก็คือ การต้มไข่ ซึ่งมีทั้งไข่ไก่และไข่นกกระทา ต้มในบริเวณบ่อต้มไข่ที่จัดไว้ให้ ด้วยความร้อนราว 80 องศาเซลเซียส จะสามารถทำให้ไข่สุกได้ภายใน 3 นาทีนอกจากนี้ยังมีพื้นที่สำหรับนั่งแช่เท้า เพื่อความผ่อนคลายจากการเดินทางอันแสนเมื่อยล้า หรือจะใช้บริการอาบน้ำแร่ก็ได้

Nearby Location: อยู่ที่ตำบลแม่เจดีย์ใหม่ ถนนสายเชียงราย เชียงใหม่ กิโลเมตรที่ 64 65 อำเภอเวียงป่าเป้า
Address: บ้านโป่งน้ำร้อน 
Region: ภาคเหนือ
Alley: 
Road: เชียงราย   เชียงใหม่  
Subdistrict: แม่เจดีย์ใหม่
District: เวียงป่าเป้า
Province: เชียงราย
Category: แหล่งท่องเที่ยวทางธรรมชาติ
Sub Type: น้ำพุร้อน/บ่อน้ำร้อน/ธารน้ำ
Facilities Contact: 
Telephone: 0 5367 9085
Email: 
Website: maejdmai.net/thai/
Facebook: 
Instagram: 
Line: 
TikTok: 
YouTube: 
Start-End: 08.00   17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.1149406, 99.4620492
UUID: 85cd3faa-c133-49a9-87df-f9ec0a54582d
Created Date: 2024-09-23
Updated Date: 2024-09-23
URL: 
Published Date: 