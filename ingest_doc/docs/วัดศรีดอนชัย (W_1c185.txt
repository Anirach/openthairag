Title: วัดศรีดอนชัย (Wat Sridonchai)
Content: จากคำบอกเล่าของผู้ใหญ่บ้านและผู้อาวุโสในหมู่บ้านได้ให้รายละเอียดเกี่ยวกับประวัติในหมู่บ้านศรีดอนชัยว่าในสมัยก่อนอุ้ยเฮือง จากหมู่บ้านสันป่าเลียง จังหวัดเชียงใหม่ เดินทางขี่ช้างมาบริเวณที่ตั้งของหมู่บ้านพร้อมผู้ติดตาม สังเกตเห็นพื้นที่บริเวณดังกล่าวเป็นที่ดอน น้ำท่วมไม่ถึงเหมาะแก่การสร้างที่พัก จึงได้จัดทำห้างร้านเพื่อพักอาศัยชั่วคราว ต่อมาได้มีชาวบ้าน ที่อาศัยอยู่ริมแม่น้ำกวง ซึ่งเป็นพื้นที่ลุ่มมีน้ำท่วมเห็นว่า บริเวณที่ตั้งของหมู่บ้านน้ำท่วมไม่ถึง  จึงอพยพมาอยู่บริเวณดังกล่าว จึงเกิดเป็นชุมชนหมู่บ้านและได้เรียกชื่อหมู่บ้านในยุคนั้นว่า “บ้านสันดอนใจ”บ้างก็เรียกว่า“สลีดอนชัย”และต่อมาได้มีชื่อหมู่บ้านอย่างเป็นทางการว่า “หมู่บ้านศรีดอนชัย หมู่ที่ 8 ตำบลบ้านธิ  อำเภอบ้านธิ จังหวัดลำพูน” ซึ่งประกอบด้วยป๊อกบ้านดังนี้ ป๊อกบ้านใหม่กู่ป่าลาน ป๊อกสันมะนะ  ป๊อกสันขวาง  ป๊อกสันใจ ป๊อกหัวนา ป๊อกบวกป้าน โดยคนในชุมชนส่วนใหญ่เป็นคนพื้นเมือง พูดภาษาคำเมืองและมีนามสกุลหลักคือ “สมบูรณ์ชัย”

วัดศรีดอนชัย เป็นที่ประดิษฐาน พระพุทธรูปปางลีลาสูง 59 ศอก ที่สูงและใหญ่ที่สุดในภาคเหนือ สร้างขึ้นจากศรัทธาของประชาชนชาวไทยและชาวต่างประเทศที่เลื่อมใสศรัทธาปี พ.ศ. 2538 โดยมีวัตถุประสงค์เพื่อถวายเป็นพระราชกุศล เนื่องในวโรกาสที่พระบาทสมเด็จพระเจ้าอยู่หัวภูมิพลอดุลยเดช ทรงครองราชย์เป็นปีที่ 50 และพระองค์ทรงพระราชทานนามว่า พระพุทธเฉลิมสิริราช

Nearby Location: ใช้ทางหลวงหมายเลข 11 ระหว่าง กิโลเมตรที่ 76 77 เข้าไป 2 กิโลเมตร อำเภอบ้านธิ
Address: หมู่ 10 บ้านสันมะนะ
Region: ภาคเหนือ
Alley: 
Road: 
Subdistrict: 
District: บ้านธิ
Province: ลำพูน
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 09 5452 8857
Email: 
Website: www.facebook.com/104263077876677/
Facebook: 
Instagram: 
Line: 
TikTok: 
YouTube: 
Start-End: ทุกวัน 05.30 19.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.6485415, 99.1088377999999
UUID: 7c13c39a-a01f-4e87-9271-8c324e0a1647
Created Date: 2024-09-23
Updated Date: 2024-09-23
URL: 
Published Date: 