Title: เขาสมอคอน (Khao Samo Khon)
Content: เป็นเทือกเขาที่มีความสำคัญด้านประวัติศาสตร์ มีตำนานเก่าแก่เกี่ยวกัยเขาสมอคอนอยู่หลายเรื่องที่น่าสนใจจากหนังสืออักขรานุกรมภูมิศาสตร์ ฉบับราชบัณฑิตยสถาน กล่าวไว้ว่า “เขาสมอคอนนี้เป็นที่อยู่ของ สุกกทันตฤาษี อาจารย์ของพระเจ้ารามคำแหงมหาราชและพระยางำเมือง กษัตริย์เมืองพะเยา ซึ่งน่าจะเป็นราชวงศ์หนองแส โยนก เชียงแสน ทั้งสองพระองค์ เพราะเมื่อทรงพระเยาว์ได้เสด็จมาศึกษาศิลปวิทยาที่เขาสมอคอนนี้ ซึ่งสมัยนั้นกษัตริย์เมืองลพบุรีก็เป็นราชวงศ์เดียวกัน...” มีวัดที่สำคัญบนเทือกเขานี้ 4 วัดด้วยกัน คือ วัดบันไดสามแสน มีโบราณสถานคือ วิหารอยู่หน้าถ้ำ และพระอุโบสถเก่า สถาปัตยกรรมสมัยอยุธยา วัดถ้ำตะโกพุทธโสภา มีพระอุโบสถสร้างเมื่อปี พ.ศ. 2457 ภายในมีจิตรกรรมฝาผนัง ศิลปะแบบพม่า และ เจดีย์ทรงเรือสำเภา วัดถ้ำช้างเผือก บริเวณเชิงเขามีทำนบดินและอ่างเก็บน้ำโบราณ ประมาณว่าสร้างในพุทธศตวรรษที่ 18 ร่วมสมัยกับอ่างเก็บน้ำและทำนบดินที่ตำบลทะเลชุบศร วัดเขาสมอคอน มีเจดีย์ย่อมุมไม้สิบสอง ที่ทำบัวกลุ่มรองรับองค์ระฆังเป็นเจดีย์มีถ้ำเล็กๆ เรียกว่า ถ้ำพระนอน ภายในมีพระพุทธไสยาสน์ประดิษฐานอยู่ รัชกาลที่ 5 เคยเสด็จประพาสเมื่อปี พ.ศ. 2448

Nearby Location: ตั้งอยู่ที่ ถนนลพบุรี   สิงห์บุรี ตำบลเขาสมอคอน อำเภอท่าวุ้ง
Address:  
Region: ภาคกลาง
Alley: 
Road: ลพบุรี   สิงห์บุรี 
Subdistrict: 
District: ท่าวุ้ง
Province: ลพบุรี
Category: แหล่งท่องเที่ยวทางธรรมชาติ
Sub Type: ภูเขา/ธรณีสัณฐานเฉพาะ
Facilities Contact: 
Telephone: 0 3652 1159
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.9148841, 100.3273368
UUID: c6cd02b9-f55e-4fee-9e74-2701dbee074b
Created Date: 2024-09-23
Updated Date: 2024-09-23
URL: 
Published Date: 