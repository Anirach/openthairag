Title: สะพานบุญโขกู้โส่ (Boon Kho Ku So Bridge)
Content: บ้านแพมบก หมู่บ้านเล็กๆ ของชาวไต หรือ ชาวไทยใหญ่ และยังเป็นที่ตั้งของ  สะพานบุญโขกู้โส่  ซึ่งใช้เชื่อมระหว่างหมู่บ้านกับวัดห้วยคายคีรี คำว่า โข แปลว่า  สะพาน  กู้โส่ แปลว่า  กุศลหรือบุญ  โขกู้โส่จึงหมายถึง  สะพานบุญ  สร้างขึ้นมาด้วยศรัทธาของพุทธศาสนิกชนชาวปาย เพื่อให้พระสงฆ์ที่พุทธอุทยานห้วยคายคีรี ใช้เดินลัดทุ่งนาออกมาบิณฑบาตรได้ใกล้กว่าเส้นทางเดิม โดยไม่เหยียบย่ำพืชผลทางการเกษตรของชาวบ้าน ขณะเดียวกันก็อำนวยความสะดวกให้นักท่องเที่ยวข้ามไปทำบุญ ไหว้พระ พร้อมชมธรรมชาติสวยๆ ของป่าเขาและนาข้าวระหว่างทางอีกด้วย  โขกู้โส่  สะพานไม้ไผ่นี้ มีความยาวทั้งหมด 815 เมตร สร้างขึ้นจากโครงปูนและเหล็ก ใช้ไม้ไผ่สานเป็นพื้นด้านบน สองฟากฝั่งทางเดินเป็นนาข้าวขั้นบันไดที่กว้างไกลสุดลูกตา มีทางแยกออกไปหาร้านกาแฟ ร้านค้าชนเผ่า และโฮมสเตย์ของชาวบ้าน ที่พร้อมต้อนรับนักท่องเที่ยวให้ได้มาสัมผัสกับวิถีชีวิตชาวไทยไต เรียนรู้การตำข้าว, การทำไม้กวาด, การทำนา, การทำหลังคาด้วยใบตองตึง ซึ่งปัจจุบันมีบ้านพักไว้บริการนักท่องเที่ยวเพียง 5 หลังเท่านั้น โดยในวันงานบุญใหญ่ หรือ วันสำคัญๆ เช่น วันแม่ จะมีการทำบุญตักบาตรช่วงเช้าประมาณ 7 โมง และนอกจากสะพานบุญ นักท่องเที่ยวยังสามารถแวะไปเที่ยวชมที่เที่ยวอื่นๆ ในหมู่บ้านได้อีก อย่าง ดอยเมี่ยง เป็นจุดชมวิวที่อยู่สูงประมาณ 1,600 เมตร มองเห็นทัศนียภาพทิวทัศน์ของเมืองปายได้แบบ 360 องศา ท่ามกลางมวลอากาศหนาวเย็นและทะเลหมอกสุดอลังการ

Nearby Location: บ้านแพมบก อำเภอปาย จังหวัดแม่ฮ่องสอน
Address: 
Region: ภาคเหนือ
Alley: 
Road: 
Subdistrict: ทุ่งยาว
District: ปาย
Province: แม่ฮ่องสอน
Category: แหล่งท่องเที่ยวทางประวัติศาสตร์ และวัฒนธรรม
Sub Type: วิถีชีวิตความเป็นอยู่ (ชุมชน)
Facilities Contact: 
Telephone: 088 629 8867
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 06.00   18.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 19.3225079, 98.3931657999999
UUID: bafcd646-a981-4786-b315-35c8184d7cda
Created Date: 2024-09-23
Updated Date: 2024-09-23
URL: 
Published Date: 