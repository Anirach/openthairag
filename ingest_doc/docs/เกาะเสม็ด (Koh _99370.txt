Title: เกาะเสม็ด (Koh Samed)
Content: เกาะเสม็ด ตั้งอยู่ที่ตำบลบ้านเพ อำเภอเมือง เป็นแหล่งท่องเที่ยวที่มีชื่อเสียงอีกแห่งหนึ่งของจังหวัดระยองที่ได้รับความนิยมจากทั้งชาวไทยและชาวต่างชาติ มีชื่อเสียงว่าเป็นเพชรเม็ดงามของอ่าวไทย เพราะมีน้ำทะเลใสราวกับกระจก เม็ดทรายขาวละเอียดดุจแป้ง เกาะเสม็ดอยู่ห่างจากชายฝั่งบ้านเพประมาณ ๖.๕ กิโลเมตร มีพื้นที่ประมาณ ๓,๑๒๕ ไร่ หาดต่าง ๆ ส่วนใหญ่อยู่ทางด้านตะวันออกของเกาะ เรียงตามลำดับจากทิศเหนือไปทิศใต้ ดังนี้ หาดทรายแก้ว อ่าวไผ่ อ่าวพุทรา อ่าวทับทิม อ่าวนวล อ่าวช่อ อ่าววงเดือน อ่าวเทียน อ่าวหวาย อ่าวกิ่วหน้านอก อ่าวปะการัง ทางด้านตะวันตกมีหาดทรายอยู่แห่งเดียว คือที่อ่าวพร้าว ที่นี่มีไฮไลต์ที่ไม่ควรพลาดเลยนั่นก็คือ การนั่งชมวิวพระอาทิตย์อัสดงสุดโรแมนติก และมีค่ายเยาวชนอาคารสัมนาอุทยานแห่งชาติ หาดที่เป็นจุดเด่นของเกาะจะมีหาดทรายแก้วเป็นหาดทรายยาวและสวย มีสิ่งอำนวยความสะดวกไว้บริการนักท่องเที่ยวครบครัน บริเวณปลายแหลมด้านใต้มีเกาะเล็ก ๆ อยู่ ๓ เกาะ ได้แก่ เกาะจันทร์ เกาะสันฉลาม และหินขาว ซึ่งเป็นที่อาศัยและวางไข่ของนกนางนวล ส่วนหาดวงเดือนก็เป็นที่นิยมเพราะด้วยลักษณะของตัวหาดเป็นรูปโค้งคล้ายพระจันทร์เสี้ยว โดยนักท่องเที่ยวสามารถเดินทางไปหาดอื่น ๆ ได้โดยใช้บริการรถรับจ้าง จักรยานยนต์เช่าแบบรายวันหรือเดินเท้าไปเอง บนเกาะเสม็ดมีที่พักหลายรูปแบบไว้บริการนักท่องเที่ยว

Nearby Location: อยู่ในเขตอุทยานแห่งชาติเขาแหลมหญ้า หมู่เกาะเสม็ด ตำบลเพ อำเภอเมืองระยอง
Address: 
Region: ภาคตะวันออก
Alley: 
Road: 
Subdistrict: เพ
District: เมืองระยอง
Province: ระยอง
Category: แหล่งท่องเที่ยวทางธรรมชาติ
Sub Type: อ่าว/หาดทราย/ชายทะเล
Facilities Contact: 
Telephone: 0 3865 3034
Email: np_samet2@hotmail.com
Website: www.facebook.com/sametnationalpark/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 18.00 น.
Activity: 
Suitable Duration: 
Fee (TH): 40.0
Fee (TH Kid): 20.0
Fee (EN): 200.0
Fee (EN Kid): 100.0
Remark: 
Location: 12.5582501, 101.4510911
UUID: 4d4ef5a9-709b-40fa-b8d1-af689966b4e9
Created Date: 2024-09-23
Updated Date: 2024-09-23
URL: 
Published Date: 