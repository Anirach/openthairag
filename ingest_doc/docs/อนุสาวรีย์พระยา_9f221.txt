Title: อนุสาวรีย์พระยาพิชัยดาบหัก (Phraya Phichai Dap Hak Monument)
Content: ประดิษฐานอยู่หน้าศาลากลางจังหวัดอุตรดิตถ์ สร้างขึ้นเพื่อเป็นเกียรติประวัติของท่านในความองอาจ กล้าหาญ รักชาติและเสียสละ เมื่อครั้งพระยาพิชัยซึ่งครองเมืองพิชัยในสมัยธนบุรี ท่านได้สร้างเกียรติประวัติไว้โดยเฉพาะอย่างยิ่ง เมื่อปี พ.ศ. 2316 พม่ายกทัพมาตีเมืองพิชัย พระยาพิชัยได้ยกทัพไปสกัดทัพพม่าจนแตกพ่ายกลับไป การรบในครั้งนั้นดาบคู่มือของพระยาพิชัยได้หักไปหนึ่งเล่ม แต่ก็ยังรบได้ชัยชนะต่อทัพพม่าด้วยวีรกรรมดังกล่าว จึงได้สมญานามว่า  พระยาพิชัยดาบหัก  อนุสาวรีย์แห่งนี้ออกแบบและหล่อโดยกรมศิลปากร ทำพิธีเปิดเมื่อวันที่ 20 กุมภาพันธ์ พ.ศ. 2512 ด้านข้างอนุสาวรีย์ฯ ทั้ง 2 ด้าน ประกอบด้วย   พิพิธภัณฑ์พระยาพิชัยดาบหัก ภายในพิพิธภัณฑ์จัดแสดงอัตชีวประวัติของพระยาพิชัยดาบหัก ประวัติการสู้รบ แบบจำลองสนามรบและวิถีชีวิตของผู้คนในสมัยอยุธยา มีการจัดแสดงอาวุธประเภทต่าง ๆ ของพระยาพิชัยดาบหัก เหรียญพระยาพิชัยดาบหักรุ่นต่าง ๆ รวมถึงเครื่องมือเครื่องใช้ในสมัยโบราณ อยู่ภายในตู้กระจกเพื่อให้นักท่องเที่ยวได้ชื่นชม   พิพิธภัณฑ์ดาบน้ำพี้ที่ใหญ่ที่สุดในโลก ภายในพิพิธภัณฑ์เก็บรักษาดาบเหล็กน้ำพี้ที่ใหญ่ที่สุดในโลกที่ตั้งแสดงอยู่กลางพิพิธภัณฑ์ (ดาบเหล็กน้ำพี้นี้ใช้เหล็กน้ำพี้กว่า 557 กิโลกรัม) เคียงคู่กับฝักดาบขนาดใหญ่ (ทำจากไม้ประดู่ฝังลวดลายมุก หุ้มปลอกเงินสลักลาย) จัดแสดงประวัติความเป็นมา ตัวอย่างเหล็กน้ำพี้ แหล่งที่พบ ชนิดอาวุธโบราณต่าง ๆ ที่สร้างจากเหล็กน้ำพี้

Nearby Location: อยู่หน้าศาลากลางจังหวัดอุตรดิตถ์ ตำบลท่าอิฐ อำเภอเมืองอุตรดิตถ์
Address: 
Region: ภาคเหนือ
Alley: 
Road: 
Subdistrict: ขุนฝาง
District: เมืองอุตรดิตถ์
Province: อุตรดิตถ์
Category: แหล่งท่องเที่ยวทางประวัติศาสตร์ และวัฒนธรรม
Sub Type: อนุสาวรีย์/อนุสรณ์สถาน
Facilities Contact: 
Telephone: 0 5541 1977
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 18.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.6297547, 100.097396
UUID: 0784bf1d-2128-4e6f-a286-3e5a1e80d955
Created Date: 2024-09-23
Updated Date: 2024-09-23
URL: 
Published Date: 