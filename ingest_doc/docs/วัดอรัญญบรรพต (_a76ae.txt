Title: วัดอรัญญบรรพต (Wat Aranyabanphot)
Content: ศาสนสถานและเป็นพิพิธภัณฑ์ที่ซึ่งได้รวบรวมสิ่งล้ำค่าไว้ให้แก่คนรุ่นหลังได้สัมผัสถึงวัฒนธรรมแต่ครั้งในสมัยอดีตได้รับชม 
เป็นทั้งพิพิธภัณฑ์และเจดีย์บรรจุพระบรมสารีริกธาตุ ก่อสร้างโดยการไฟฟ้าฝ่ายผลิตแห่งประเทศไทยเพื่อถวายหลวงปู่เหรียญ วรลาโภ เกจิอาจารย์ที่มีศิษยานุศิษย์มากมาย ซึ่งปัจจุบันท่านได้มรณภาพแล้วเมื่อวันที่ 5 มิถุนายน 2548 โดยทางวัดจะมีการจัดงานบุญใหญ่ในเดือนมกราคมของทุกปี ภายในบริเวณวัดแห่งนี้นั้นมีบรรยากาศอันร่มรื่นและรายล้อมไปด้วยสถาปัตยกรรมที่รวบรวมไว้ซึ่งความงดงามของศิลปะและวัฒนธรรมที่เป็นเอกลักษณ์ อันได้แก่ มณฑปหลวงปู่เหรียญ วรลาโภ ซึ่งเป็นมณฑปทรงจตุรมุขทางขึ้นลงในทั้งสี่ทิศ โดยทั้งหมดนี้สร้างด้วยกระจกใสโดยหากยืนอยู่ภายนอกก็สามารถที่จะมองเห็นภายในมณฑปได้อย่างชัดเจนซึ่งจะสามารถเห็นรูปเสมือนของหลวงปู่เหรียญในอิริยาบถท่ายืนอยู่ภายในได้ ซึ่งผู้เข้าชมนั้นสามารถเข้าไปสักการะหลวงปู่เหรียญภายในมณฑปได้ และมีวิหารวรลาโภซึ่งภายในก็มีรูปเสมือนจำลองหลวงปู่เหรียญในอิริยาบถนั่งอยู่ และเมื่อเดินต่อมาจากวิหารวรลาโภก็จะพบพระสุธรรมเจดีย์วัดอรัญญบรรพตซึ่งเป็นเจดีย์องค์ใหญ่ตั้งตระหง่านโดยมีลานประทักษินหลายชั้นโดยแต่ละชั้นนั้นมีลักษณะที่ไม่สูงมากนักโดยสามารถเดินเข้าไปในพระเจดีย์แห่งนี้เพื่อสักการะหลวงปู่เหรียญได้โดยภายในนั้นตกแต่งด้วยกระจกล้อมรอบ เพดานพระสุธรรมเจดีย์ ภายนอกที่ดูเป็นสีขาวประดับด้วยสีทอง เมื่อเข้ามาภายในจะตกแต่งด้วยสีแดง ชมพู เหนือเพดานมีภาพจิตรกรรมลวดลายอ่อนช้อยสวยงามมาก และสิ่งที่น่าสนใจที่สุดอีกอย่างหนึ่งก็คงเป็นพระอรหันตธาตุ พระธาตุชนิดต่างๆ แสดงอยู่ในตู้กระจกจำนวนมากใกล้ๆ องค์พระพุทธรูปในพระสุธรรมเจดีย์ และที่สำคัญคือเกษาของพระเกจิอาจารย์หลายท่านเก็บไว้ที่นี่ด้วยเช่นกัน อีกทั้งยังได้ตั้งแสดงเครื่องอัฐบริขาร หนังสือธรรมะ และคำเทศนาของหลวงปู่เหรียญอีกด้วย

Nearby Location: อยู่ริมถนนสายศรีเชียงใหม่ สังคม บริเวณบ้านหม้อ อำเภอศรีเชียงใหม่
Address: บ้านหม้อ
Region: ภาคตะวันออกเฉียงเหนือ
Alley: 
Road: ศรีเชียงใหม่ สังคม
Subdistrict: 
District: ศรีเชียงใหม่
Province: หนองคาย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 4201 4226
Email: 
Website: www.luangpurian.com
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 16.30 น.

Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.96416599143741,102.50035174536129
UUID: 0b120b31-d442-4a2a-b0f0-9a05590bb7f6
Created Date: 2024-09-23
Updated Date: 2024-09-23
URL: 
Published Date: 