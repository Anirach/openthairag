Title: วัดป่าแดด (Wat Pa Dad)
Content: วัดป่าแดด ตั้งอยู่ในพื้นที่ตำบลป่าแดด ใกล้กับถนนเรียบแม่น้ำปิงฝั่งตะวันตก ห่างออกไปจากเมืองเชียงใหม่ทางทิศใต้พอสมควร บรรยากาศชนบทนอกเมือง เดิมวัดนี้ชื่อว่า  วัดดอนแก้ว  บริเวณวัดไม่ใหญ่นัก สร้างขึ้นเมื่อประมาณปี พ.ศ. 2345 และบูรณะใหม่เมื่อปี พ.ศ. 2475 ซึ่งที่ผ่านมาได้มีการบูรณะวัดนี้อย่างต่อเนื่องและได้รับการดูแลอย่างดี เนื่องจากพระครูปลัดพยุงศักดิ์ ธีรธัมโม เจ้าอาวาสของวัดนั้น เป็นที่เคารพนับถือของนักธุรกิจจากกรุงเทพฯ และดารานักแสดงมากมาย น่าชม   พระวิหาร เป็นอาคารปูนทั้งหลัง สร้างขึ้นตามศิลปะแบบล้านนา มีช่อฟ้า ใบระกา และหางหงส์ ประดับด้วยลายปูนปั้นสีทองอ่อนช้อยสวยงาม หน้าบันประดับด้วยปูนปั้นลายพรรณพฤกษาสีทอง ซุ้มประตูและหน้าต่างศิลปะล้านนา ประดับด้วยลายปูนปั้นสีทองเช่นเดียวกัน ซึ่งทำให้พระวิหารหลังนี้เป็นสีทองอร่ามแทบทุกตารางนิ้วเลย และเมื่อเข้ามาภายในจะพบพระประธาน เป็นพระพุทธรูปศิลปะล้านนา มีกู่สีทองสองหลัง อีกทั้ง ผนังภายในวิหารเขียนภาพจิตกรรมเกี่ยวกับ พระประธานของวัดสำคัญ ๆ ในภาคเหนือ   พระเจดีย์ ตั้งอยู่ด้านหลังพระวิหาร มีฐานสี่เหลี่ยมยกสูงและซุ้มประดิษฐานพระพุทธรูปปางสมาธิทั้งสี่ด้าน นอกจากนี้ยังมีเจดีย์ขนาดเล็ก 8 องค์ ประดับอยู่บนฐานเจดีย์ องค์เจดีย์นั้นเป็นทรงระฆังสีทอง ส่วนยอดประดับด้วยฉัตรเจ็ดชั้น   วิหารพระพิฆเนศ ตั้งอยู่ทางทิศใต้ของพระวิหารหลวง เป็นอาคารปูนยกพื้นสูงสถาปัตยกรรมล้านนา ภายในทาสีแดงชาดทั้งหมด เป็นที่ประดิษฐานพระพิฆเนศซึ่งสร้างจากโลหะสัมฤทธิ์รมดำ มีสี่พระกร ทรงวัชระ บ่วง งา และถ้วยขนม   หอไตร อยู่ทางทิศตะวันออกของวิหารพระพิฆเนศ ติดกับกำแพงด้านหน้าของวัด เป็นอาคารปูนสองชั้น หน้าบันเป็นลายไม้ประดับด้วยกระจกสี ชั้นสองมีระเบียงไม้

Nearby Location: ห่างจากอำเภอแม่แจ่ม 2 กิโลเมตร ทางไปวัดฮอด บ้านป่าแดด ตำบลท่าผา อำเภอแม่แจ่ม 
Address: 99 หมู่ 4 บ้านป่าแดด
Region: ภาคเหนือ
Alley: 
Road: เชียงใหม่ ฮอด
Subdistrict: กองแขก
District: แม่แจ่ม
Province: เชียงใหม่
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 08 9999 8532
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 08:30 17:00น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.7142442, 98.3964938
UUID: 1227f5ff-b52a-46d8-bdbb-ff7e4316d5a9
Created Date: 2024-09-23
Updated Date: 2024-09-23
URL: 
Published Date: 