Title: พระธาตุหล้าหนอง (Phra That La nong)
Content: พระธาตุหล้าหนอง หรือพระธาตุกลางน้ำ เป็นที่เคารพศรัทธายิ่งของชาวหนองคาย โดยในหนังสืออุรังคธาตุ หรือตำนานพระธาตุพนมตอนหนึ่งได้กล่าวถึงการสร้างพระธาตุองค์นี้ไว้ว่า สร้างโดยพระอรหันต์ 5 องค์ โดยได้อัญเชิญพระบรมสารีริกธาตุของพระพุทธเจ้าจากประเทศอินเดียมาพร้อมกัน และได้อัญเชิญไปประดิษฐานไว้พร้อมกัน 6 แห่ง โดยพระธาตุฝ่าพระบาทเบื้องขวา 9 องค์ บรรจุไว้ที่พระธาตุหล้าหนองแห่งนี้ โดยพระธาตุนี้จะตั้งอยู่กลางบริเวณวัดธาตุ ริมฝั่งแม่น้ำโขง พอถึงฤดูน้ำหลากแม่น้ำโขงที่ไหลเชี่ยวกรากจะกัดเซาะตลิ่งบริเวณวัดธาตุจนพังทลายหายไป ซึ่งตามประชุมพงศาวดาร ภาค 70 ได้บันทึกไว้ว่า น้ำโขงกัดเซาะตลิ่งพังเข้าไปจนถึงองค์พระธาตุหล้าหนอง และพระธาตุได้พังลงในแม่น้ำโขง เมื่อวันศุกร์ ขึ้น 5 ค่ำ เดือน 9 เวลาใกล้ค่ำ ร.ศ. 66 จ.ศ. 1209 พ.ศ. 2309 ปัจจุบัน องค์พระธาตุจมอยู่กลางแม่น้ำโขงห่างจากฝั่งไทย 180 เมตร องค์พระธาตุก่อด้วยอิฐถือปูน ล้มตะแคงไปตามกระแสน้ำ ทางทิศตะวันออกเฉียงเหนือมีฐานเหลี่ยมมุมฉาก โดยด้านหนึ่งโผล่ขึ้นมาเหนือน้ำเพียงครึ่งฐาน เนื่องด้วยเป็นที่เคารพสักการะของชาวหนองคาย ทางจังหวัดและสำนักโยธาธิการและผังเมืองได้ก่อสร้างพระธาตุหล้าหนององค์จำลองขึ้นแล้วบรรจุชิ้นส่วนพระธาตุองค์จริงไว้ข้างใน

พร้อมทั้งเสริมสร้างแนวตลิ่งกันการกัดเซาะ และตกแต่งปรับปรุงสภาพภูมิทัศน์โดยรอบ  นอกจากนี้ชาวบ้านได้จัดงานประเพณีบุญบั้งไฟเดือน 6 ขึ้นทุกปี เพื่อจุดถวายองค์พระธาตุ ในวันแรม 1 ค่ำ เดือน 6  ส่วนพิธีบวงสรวงองค์พระธาตุจะจัดขึ้นในวันขึ้น 14 ค่ำ เดือน 11 และถวายปราสาทผึ้งในวันขึ้น 15 ค่ำ เดือน 11  พร้อมทั้งมีการแข่งเรือยาววันออกพรรษาทุกปีเพื่อถวายเป็นพุทธบูชา พระธาตุหล้าหนอง หรือพระธาตุกลางน้ำ ต.วัดธาตุ อ.เมือง จ.หนองคาย

Nearby Location: อยู่ติดริมแม่น้ำโขงห่างจากตลาดท่าเสด็จเล็กน้อย
Address: หมู่ 11 บ้านคุ้มวัดธาตุ
Region: ภาคตะวันออกเฉียงเหนือ
Alley: 
Road: ริมโขง
Subdistrict: 
District: เมืองหนองคาย
Province: หนองคาย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 4242 0574 , 0 4242 0762
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 09.00   16.00 น.

Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.89919498580089,102.76908990496827
UUID: cc2e2bca-8fa6-4678-b62e-7d178eae6e2c
Created Date: 2024-09-23
Updated Date: 2024-09-23
URL: 
Published Date: 