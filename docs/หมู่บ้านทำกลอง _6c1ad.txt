Title: หมู่บ้านทำกลอง (Making Tambour Village)
Content: เป็นหมู่บ้านผลิตกลองที่มีชื่อเสียงและดีที่สุดในประเทศไทย ชาวบ้านเริ่มผลิตกลองมาตั้งแต่ปี พ.ศ. 2470 กลองของที่นี่ทำจากไม้ฉำฉา เพราะเป็นไม้เนื้ออ่อนที่ สามารถขุดเนื้อไม้ได้ง่ายและอีกหนึ่งวัตถุดิบสำคัญ คือ หนังวัว ที่ต้องเตรียมไว้สำหรับขึงทำหน้ากลอง การมาเยี่ยมชมหมู่บ้านทำกลองแห่งนี้ นักท่องเที่ยวและผู้สนใจ สามารถเข้าชมกรรมวิธีการทำกลอง ตั้งแต่เริ่มกลึงท่อนไม้ ไปจนถึงขั้นตอนการขึ้นกลอง การฝังหมุด สำหรับกลองที่ทำมีตั้งแต่ขนาดเล็กถึงใหญ่ เช่น กลองทัด กลองสั้น กลองยาว กลองรำวง และกลองเพลที่ใช้ในวัด จนกระทั่งกลองขนาดเล็กจิ๋วสำหรับเป็นของที่ระลึก คุณจะเห็นถึงฝีมือการทำกลองที่ได้คุณภาพ ประณีต สวยงาม และยังสามารถซื้อกลับบ้านได้อีกด้วย มีกลองยาวที่ยาวที่สุดในโลก โดยมีขนาดหน้ากลองกว้าง 36 นิ้ว 92 เซนติเมตร ยาว 7.6 เมตร ทำจากไม้จามจุรีต่อกัน 6 ท่อน กลองใบนี้ถือเป็นเอกลักษณ์ของหมู่บ้านทำกลอง ที่บ่งบอกว่าคุณมาถึงถิ่นทำกลองของจังหวัดอ่างทองแล้ว กลองใบนี้ตั้งเด่นตระหง่านอยู่หน้าบ้านของ กำนันหงส์ฟ้า หยดย้อย ผู้สร้างกลองขึ้นมาเมื่อปีพ.ศ. 2537 และใช้เวลาสร้างราว 1 ปี ตำบลเอกราช เป็นแหล่งรวมศิลปวัฒนธรรมภาคกลาง ไม่ว่าจะเป็นเพลงพื้นบ้าน ลิเก และวงปี่พาทย์มอญ ดังนั้นวิถีชีวิตของคนในหมู่บ้านนี้ จึงผูกพันอยู่กับดนตรีไทยมาตั้งแต่ครั้งโบราณกาล หมู่บ้านนี้จึงเป็นเหมือนพิพิธภัณฑ์มีชีวิต ที่ทำให้นักท่องเที่ยวทราบเกี่ยวกับเรื่องราวของกลองวิธีการ ทำกลอง ตลอดจนพิธีกรรมและประเพณีต่างๆ ของชาวบ้านได้อย่างใกล้ชิด

Nearby Location: ตำบลเอกราช อำเภอป่าโมก ใกล้สำนักงานเกษตรอำเภอป่าโมก  ตั้งอยู่ที่หมู่บ้านแพ ตำบลเอกราช หลังตลาดป่าโมก ริมฝั่งซ้ายของแม่น้ำเจ้าพระยา
Address: หมู่ 7
Region: ภาคกลาง
Alley: 
Road: 
Subdistrict: นรสิงห์
District: ป่าโมก
Province: อ่างทอง
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์หัตถกรรม
Facilities Contact: 
Telephone: 0 3566 2201, 08 1587 4841
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30 น.

Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.494481978106156, 100.43344662942702
UUID: d3d49517-7c42-40d9-9381-c68fcd52312c
Created Date: 2024-09-23
Updated Date: 2024-09-23
URL: 
Published Date: 