Title: อุทยานแห่งชาติแม่วงก์  นครสวรรค์ (Mae Wong Nationnal Park)
Content: ตั้งอยู่ในเขตของ 2 จังหวัดที่ อำเภอปางศิลาทอง จังหวัดกำแพงเพชร และ อำเภอแม่วงก์ อำเภอแม่เปิน จังหวัดนครสวรรค์ พื้นที่ส่วนใหญ่จะเป็นแหล่งกำเนิดต้นน้ำลำธารจากเทือกเขาสูง ทำให้เกิดเป็นน้ำตกที่สวยงามมากกว่า 5 แห่ง    ช่วงที่เหมาะแก่การท่องเที่ยวมากที่สุดคือ ฤดูหนาว ระหว่างเดือนพฤศจิกายน กุมภาพันธ์ ยอดเขาที่สูงที่สุด คือ ยอดเขาโมโกจู เป็นยอดเขาที่สูงที่สุดในอุทยานแห่งชาติแม่วงก์ และสูงที่สุดในผืนป่าตะวันตก ห่างจากที่ทำการอุทยานฯ ประมาณ 38 กิโลเมตร เป็นยอดเขาที่นักนิยมการท่องเที่ยวแบบเดินป่า ปีนเขา ต้องการที่จะไปเยือนสักครั้ง ด้วยความสูง 1,964 เมตร คำว่า  โมโกจู  เป็นภาษากะเหรี่ยง แปลว่า เหมือนฝนจะตก เนื่องจากบนยอดเขามักถูกปกคลุมด้วยเมฆหมอกและมีอากาศหนาวเย็นตลอดเวลา ผู้สนใจจะไปสัมผัสยอดเขาโมโกจู ต้องเตรียมร่างกายให้แข็งแรงเพราะทางเดินขึ้นเขามีความลาดชันไม่ต่ำกว่า 60 องศา ใช้เวลาในการเดินทางไป กลับ 5 วัน และต้องพักแรมในป่าตามจุดที่กำหนด นอกจากนั้นควรศึกษาสภาพเส้นทาง สภาพอากาศ และติดต่อเจ้าหน้าที่นำทางจากอุทยานฯ ซึ่งเปิดให้เดินขึ้นยอดเขาโมโกจูในเดือนพฤศจิกายน กุมภาพันธ์ และเส้นทางศึกษาธรรมชาติน้ำตกธารบุญมี ซึ่งใช้เวลาในการเดิน 2 ชั่วโมง สามารถศึกษาพันธุ์ไม้ชนิดต่าง ๆ และพันธุ์นกต่าง ๆ ที่หาดูได้ยากอีกด้วย  ล่องแก่งแม่วงก์  ความยากระดับ 2 3 ที่หน่วยพิทักษ์อุทยานแห่งชาติแม่วงก์ ที่ มว.4 (แม่เรวา) ล่องตามลำน้ำแม่วงก์ซึ่งคดโค้งสวยงามมาก สิ้นสุดที่แก่งลานนกยูงบริเวณหน่วยพิทักษ์ฯ ระยะทางประมาณ 7 กม. ใช้เวลาล่อง 1.30 ชม. หน่วยพิทัหษ์ฯ มีบ้านพักและสถานที่กางเต๊นท์ไว้บริการ

Nearby Location: มีพื้นที่ครอบคลุม 2 จังหวัด คือจังหวัดกำแพงเพชร และจังหวัดนครสวรรค์ เป็นหนึ่งในผืนป่าตะวันตกที่มีพื้นที่ป่าสมบูรณ์มากที่สุดตั้งแต่จังหวัดตากจนถึงจังหวัดกาญจนบุรี มีเนื้อที่ประมาณ 558,750 ไร่ หรือ 894 ตารางกิโลเมตร พื้นที่ทิศเหนือของอุทยานฯติดกับอุทยานแห่งชาติคลองลาน ทิศใต้ติดกับเขตรักษาพันธุ์สัตว์ป่าห้วยขาแข้ง จังหวัดอุทัยธานี และทิศตะวันตกติดกับเขตรักษาพันธุ์สัตว์ป่าอุ้มผาง จังหวัดตาก 
Address: 
Region: ภาคเหนือ
Alley: 
Road: 
Subdistrict: เขาชนกัน
District: แม่วงก์
Province: นครสวรรค์
Category: แหล่งท่องเที่ยวทางธรรมชาติ
Sub Type: อุทยานแห่งชาติ
Facilities Contact: 
Telephone: 09 0457 9291
Email: maewong_np@hotmail.com
Website: http://park.dnp.go.th/visitor/nationparkshow.php?PTA_CODE=1054, www.facebook.com/maewong.np
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30 น. 

Activity: 
Suitable Duration: 
Fee (TH): 40.0
Fee (TH Kid): 20.0
Fee (EN): 200.0
Fee (EN Kid): 100.0
Remark: 
Location: 15.9221588, 99.32548899999999
UUID: 8bdccca5-0af2-48a4-b32e-917dd4b59ab0
Created Date: 2024-09-23
Updated Date: 2024-09-23
URL: 
Published Date: 