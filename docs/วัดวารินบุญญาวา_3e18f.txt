Title: วัดวารินบุญญาวาส (Wat Warin Bunyawat)
Content: ในสมัยหนึ่งมีคนเล่ากันว่า หลวงปู่(สมเด็จพุฒาจารย์ (โต พรหมสี) ได้ออกธุดงค์ไปตามป่าเขาและได้ผ่านมาที่น้ำตกแห่งหนึ่ง ได้เห็นว่ามีฝูงช้างอยู่มากจึงได้ลองวิชาที่เรียนมาจากวัดพิดตะเคียน จังหวัดพระนครศรีอยุธยา และวัดมณีชลขันธ์ โดยหลวงปู่แสง และวัดชีป่า จังหวัดลพบุรี หลวงปู่โตได้เสกไม้กั้น ไม่ให้ฝูงช้างลงน้ำและช้างก็ได้ถอยหนีไป  มีผู้คิดสร้างวัดขึ้นมา ตั้งแต่ปี พ.ศ. 2483 และต่อมามีผู้มีจิตศรัทธาคือ นายนึก พัดมุข ได้บริจาคที่ดินในการสร้างวัด จำนวน 10 ไร่ โดยมีหลวงตาแจ่มเป็นเจ้าอาวาสองค์แรกท่านได้มรณภาพ และเจ้าอาวาสองค์ต่อมาคือ หลวงพ่อชิน ท่านได้มรณภาพ องค์ที่สาม คือ อาจารย์เกิด ท่านได้ลาสิกขา องค์ที่สี่คือ อาจารย์นิพนธ์ ท่านสอบได้เป็นครู ท่านจึงลาสิกขา และองค์ปัจจุบันคือ พระครูโสภณ วุฒิญาณ ท่านได้ร่วมกับคณะกรรมการวัดซื้อที่ดินเพิ่มอีก 32 ไร่ ที่วัดน้ำตกวังก้านเหลืองแห่งนี้หรือชื่อเป็นทางการว่า วัดวารินบุญญาวาส แปลว่า น้ำที่มีบุญหรือน้ำที่ศักดิ์สิทธิ์ น้ำที่นี่จะมีสีหยก เป็นน้ำตกไหลเล็ดลอดมาในพื้นดิน มีรัศมีต้นน้ำอยู่ที่เขาสมโภชน์โดยมีความเชื่อว่า มีพญานาคสองผัวเมียดำน้ำมาผุดที่น้ำตกวังก้านเหลือง จึงทำให้มีน้ำไหลผุดขึ้นมาตลอดเวลา แล้วก็ไหลลงมาตามร่องน้ำเป็นผาสูงชัน ประมาณ 108 ชั้น และไหลไปสู่เขื่อนป่าสักชลสิทธิ์เพื่มเติมน้ำที่เขื่อนตลอดทั้งปี

          เหตุที่ชื่อว่า “น้ำตกวังก้านเหลือง” เพราะที่น้ำตกแห่งนี้มีต้นก้านเหลืองขึ้นอยู่เป็นจำนวนมาก ต้นก้านเหลืองเป็นต้นไม้ใหญ่ เป็นไม้เนื้ออ่อน ข้างในจะเป็นสีเหลือง ใบจะกลม ที่วัดก็มีอยู่ต้นนึง และสถานที่แห่งนี้เคยเป็นวังของพญานาคมาก่อน จึงได้ชื่อว่าน้ำตกวังก้านเหลือง

Nearby Location: ใกล้น้ำตกวังก้านเหลือง ตำบลท่าดินดำ อำเภอชัยบาดาล 
Address: 144 หมู่ 4
Region: ภาคกลาง
Alley: 
Road: 
Subdistrict: 
District: ชัยบาดาล
Province: ลพบุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 036 789044, 088 4619044, 081 4146614
Email: 
Website: www.wangkanluang.com
Facebook: 
Instagram: 
Line: 
TikTok: 
YouTube: 
Start-End: 08.00 18.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.1157246, 101.114331
UUID: 20a76f52-6102-423e-8c86-35eeac1aca7e
Created Date: 2024-09-23
Updated Date: 2024-09-23
URL: 
Published Date: 