Title: โครงการฟาร์มตัวอย่างบ้านยางกลาง จังหวัดอ่างทอง (Food Bank)
Content: สืบเนื่องจากการที่ พื้นที่ในภาคกลางของประเทศ โดยเฉพาะอย่างยิ่งจังหวัดอ่างทองถูกน้ำท่วม เกือบทั้งจังหวัด ทำให้ประชาชนเกิดความยากลำบาก ไม่มีที่พักทำให้ต้องขึ้นมาอยู่บนถนน พื้นที่ทำมาหากินเสียหาย ไม่มีงานทำ พระบาทสมเด็จพระเจ้าอยู่หัว สมเด็จพระนางเจ้าพระบรมราชินีนาถ และพระบรมวงศานุวงศ์ ทรงห่วงใยประชาชนดังกล่าว โดยเฉพาะอย่างยิ่งสมเด็จพระบรมราชินีนาถได้พระราชทานกระแสรับสั่งให้สมุหราชองครักษ์ คือ พลเอกนฤพล บุญทับ และรองเลขานุการในพระองค์ นายสหัส บุญญาวิวัฒน์ พร้อมคณะ และคณะเจ้าหน้าที่ของหน่วยงานราชการต่างๆ จัดหาและดำเนินการ พื้นที่ทำฟาร์มตัวอย่างให้เกษตรกรได้พักอาศัยขณะน้ำท่วม มีอาหาร รายได้ และเป็นจุดเรียนรู้ขึ้น ที่ตำบลโพธิ์สระ อำเภอเมือง จังหวัดอ่างทอง พื้นที่ 36 ไร่ เมื่องานเสร็จสมเด็จพระบรมราชินีนาถ ได้เสด็จพระราชดำเนินทรงเยี่ยมโครงการฟาร์มตัวอย่าง ตามพระราชดำริ จังหวัดอ่างทอง ตำบลโพธิ์สระ อำเภอเมือง จังหวัดอ่างทอง ในวันพฤหัสบดีที่ 28 ธันวาคม 2549 ทรงพอพระทัยมาก แต่มีพระราชดำริว่าพื้นที่เล็กไป อยากให้ดำเนินการในพื้นที่มากกว่านี้เพื่อให้เป็นตัวอย่างของฟาร์มตัวอย่างในภาคกลาง ดังนั้น จังหวัดอ่างทอง โดยผู้ว่าราชการจังหวัด และเจ้าหน้าที่ร่วมกับสมุหราชองครักษ์ พลเอกนฤพล บุญทับ รองราชเลขานุการในพระองค์ นายสหัส บุญญาวิวัฒน์ และคณะ ร่วมกับสำนักงานพัฒนาที่ดินเขต 1 กรมพัฒนาที่ดิน สถานีพัฒนาที่ดินอ่างทอง สถานีพัฒนาที่ดินปทุมธานี หน่วยงานในจังหวัดอ่างทอง ประชุมดำเนินการจัดหาพื้นที่ และดำเนินการตามพระราชประสงค์ในวันที่ 5 มกราคม 2550 ที่ศาลากลางจังหวัดอ่างทอง พร้อมทั้งเข้าชี้แจงวัตถุประสงค์แก่หน่วยงานในท้องถิ่นและเกษตรกรในพื้นที่ คัดเลือกพื้นที่ราชพัสดุที่ หมู่ 3 ตำบลสีบัวทอง อำเภอแสวงหา จังหวัดอ่างทอง พื้นที่ประมาณ 1,053 ไร่เศษ เป็นพื้นที่ดำเนินการตามพระราชประสงค์

Nearby Location: หมู่ 3 บ้านยางกลาง ตำบลสีบัวทอง อำเภอแสวงหา ใกล้อ่างเก็บน้ำหนองระหารจีน
Address: หมู่ 3 บ้านยางกลาง
Region: ภาคกลาง
Alley: 
Road: 
Subdistrict: จำลอง
District: แสวงหา
Province: อ่างทอง
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: โครงการหลวง/โครงการพระราชดำริ
Facilities Contact: 
Telephone: 081 1465002
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 16.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.7782984, 100.2238039
UUID: 38961191-0908-43e6-a26e-ad1a59cabef6
Created Date: 2024-09-23
Updated Date: 2024-09-23
URL: 
Published Date: 