Title: ศูนย์วิจัยข้าวโพดข้าวฟ่างแห่งชาติ (National Corn and Sorghum Research Center)
Content: "ศูนย์วิจัยข้าวโพดและข้าวฟ่างแห่งชาติ" ภายใต้การดูแลของ มหาวิทยาลัยเกษตรศาสตร์ หรือ ที่ใครๆ คุ้นเคยกันในชื่อ “ไร่สุวรรณ” ด้วยบรรยากาศเย็นสบาย พร้อมทิวทัศน์ทุ่งข้าวโพด, ดอกทานตะวัน กลางหุบเขา และธรรมชาติโดยรอบที่ยังคงความสมบูรณ์อยู่ ทั้งหมดอยู่บนเนื้อที่กว่า 400 ไร่ 

ไร่ข้าวโพดหวานสุวรรณ หรือสถานีวิจัยพืชไร่สุวรรณวาจกกสิกิจ เป็นหน่วยงานในสังกัดสถาบันอินทรีจันทรสถิตย์เพื่อการค้นคว้าและพัฒนาพืชศาสตร์ มหาวิทยาลัยเกษตรศาสตร์ ทำการวิจัยและพัฒนาการผลิตข้าวโพดข้าวฟ่างและพืชไร่ (Field Crop) แบบครบวงจร ทำการเพาะปลูกและวิจัยข้าวโพดหวานมานาน ข้างหน้าไร่จะมีร้านขายของอยู่ มีข้าวโพดหวานขาย มีทั้งแบบต้มและแบบยังไม่ต้ม รวมทั้งน้ำนมข้าวโพดและสินค้าการเกษตรของบริเวณนั้นขายอยู่ด้วย

พื้นที่ของ"ไร่สุวรรณ" เดิมชื่อว่า " ไร่ธนะฟาร์ม" เป็นที่ดินของ ฯพณฯ ท่านจอมพลสฤษดิ์   ธนรัชต์ อดีตนายกรัฐมนตรี ใช้สำหรับปลูกข้าวโพดและพืชไร่อื่นๆ รวมทั้งเลี้ยงสัตว์ด้วยวิธีการที่ทันสมัยเพื่อเป็นตัวอย่างของคนในท้องถิ่น และบริเวณใกล้เคียง หลังจากที่ท่านอสัญกรรม เมื่อปี พ.ศ.2506 ทรัพย์สินของท่านได้ตกเป็นของรัฐบาล   ต่อมาในปี พ.ศ.2508 มหาวิทยาลัยเกษตรศาสตร์ ได้รับมอบ"ไร่ธนะฟาร์ม" จากกรมธนารักษ์ กระทรวงการคลัง เพื่อจัดตั้งและพัฒนาไร่แห่งนี้ให้เป็นสถานที่สำหรับฝึกงานให้กับนิสิตคณะกสิกรรมและสัตวบาล   โดยตั้งชื่อว่า " สถานีฝึกนิสิตเกษตรสุวรรณวาจกกสิกิจ ต่อมาได้เปลี่ยนชื่อใหม่เป็น "สถานีวิจัยพืชไร่สุวรรณวาจกกสิกิจ" จวบจนปัจจุบัน

ผลิตผลข้าวโพดหวานของที่นี่จะทยอยปลูกในแปลงทั้งปี และมีจำหน่ายให้ผู้ที่ผ่านไปมาบริเวณด้านหน้าฟาร์ม นอกจากนั้นยังปลูกข้าวโพดไร่เพื่อไปผลิตอาหารสัตว์ มีแปลงผลิตเมล็ดพันธุ์งา และถั่วเหลือง ทิวทัศน์ในไร่สวยงามมาก เป็นบรรยากาศของทุ่งข้าวโพดอยู่กนลางหุบเขาและ เคยใช้เป็นฉากถ่ายละครหลายเรื่อง

ปัจจุบันมีการจัดกิจกรรมทางด้านทัวร์เกษตร สำหรับหมู่คณะที่สนใจศึกษา เทคโนโลยีการเกษตร เช่น กระบวนการผลิต การเก็บเกี่ยวข้าวโพดหวาน ฯลฯ และกิจกรรมการท่องเที่ยวเชิงอนุรักษ์ เดินป่า ไร่สุวรรณมีพื้นที่ประมาณ 3,000 ไร่ โดยมีแนวเขากั้นเป็นแนวแบ่งระหว่างด้าน หน้าและด้านหลังเขา ซึ่งภูเขายังคงสภาพป่าที่สมบูรณ์ มีสัตว์อาศัยอยู่หลายชนิด เช่น ลิง ไก่ป่า นก กระรอก ฯลฯ

Nearby Location: ตั้งอยู่ริมถนนมิตรภาพ บริเวณหลักกิโลเมตรที่ 155 ตำบลกลางดง อำเภอปากช่อง
Address: 298 หมู่ 1 บ้านปางอโศก 
Region: ภาคตะวันออกเฉียงเหนือ
Alley: 
Road: มิตรภาพ
Subdistrict: 
District: ปากช่อง
Province: นครราชสีมา
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ไร่/สวนเกษตร (ฟาร์มสัตว์/ประมง)
Facilities Contact: 
Telephone: 0 4436 1770 4, 08 015 8680
Email: raisuwan@ku.ac.th
Website: FB : ศูนย์วิจัยข้าวโพดและข้าวฟ่างแห่งชาติ   ไร่สุวรรณ
Facebook: 
Instagram: 
Line: 
TikTok: 
YouTube: 
Start-End: จันทร์ พฤหัส 08.00 18.00 น. ศุกร์ เสาร์ อาทิตย์ วันหยุดนักขัตฤกษ์ 08.00 19.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.642236635370354,101.31519377231598
UUID: db702174-465c-494c-a026-37c485e10a2b
Created Date: 2024-09-23
Updated Date: 2024-09-23
URL: 
Published Date: 