Title: สวนสมโภชน์ (Suan Somphoch)
Content: สวนสละพันธุ์สุมาลีที่ปลูกตั้งแต่สมัยบุกเบิกด้วยน้ำพักน้ำแรงของลุงกระจ่าง และป้าสมโภชน์ ตรีวงศ์ (ทีแรกนึกว่าชื่อสมโภชน์เป็นชื่อลุงซะอีก) ลุงกระจ่างมีอายุเลยหลัก 7 ไปแล้ว ทำการปลูกสละมาตั้งหลายสิบปี ตั้งแต่พันธุ์เนินวงศ์ จันทบุรี และสละหม้อ กำนันจุล เพชรบูรณ์ ประสบการณ์เรื่องการปลูกสละกว่า 30 ปี รู้วิธีการผสมดอก การกำหนดวันออกผล วันเก็บเกี่ยว การลดจำนวนผลในแต่ละช่อเพื่อเพิ่มขนาดของผล และกระบวนการอื่นๆ มาอย่างแจ่มแจ้ง เปรียบเหมือนได้รับปริญญาตรีด้านการปลูกสละมาเรียบร้อย ต่อมาได้คิดว่าจะทำการปลูกสละพันธุ์ใหม่เนื่องจากสละพันธุ์ที่ปลูกกันมีการนำไปปลูกกันอย่างกว้างขวางจนทำให้ราคาเริ่มตก นึกถึงพันธุ์สุมาลีที่ใครๆ ก็ว่ามีแต่คนบ้าที่ปลูก เพราะต้นพันธุ์ในตอนนั้นราคาต้นละ 7000 บาท ผลจำนวนมากดกกว่าพันธุ์ไหนๆ แต่ก็มีผลเล็กจนแทบไม่เหลือเนื้อ แล้วจะมาทดลองปลูกดูก่อนต้นสองต้นกว่าจะรู้ผลคงตายไปซะก่อน การตัดสินใจซื้อต้นพันธุ์จำนวนมากปลูกเต็มที่ ด้วยความหวังว่าการลงทุนคราวนี้ต้องเรียนจบปริญญาโทด้านสละเท่านั้น คือทำอย่างไรให้สละพันธุ์สุมาลีที่ผลเล็กแต่ดกมาก ให้มีขนาดพอดี ได้น้ำหนัก คุ้มกับเงินค่าต้นพันธุ์ที่สูงลิบลิ่ว ความพยายามไม่ย่อท้อและกล้าคิดกล้าทำสิ่งใหม่ๆ ทำให้เราได้มีสละแสนอร่อย ที่ใครๆ ร่ำลือกันว่า จะกินสละต้องมาสวนสมโภชน์เท่านั้น เหมือนในทุกวันนี้

Nearby Location: ใกล้วัดกระแจะ ตำบลวังกระแจะ เมืองตราด
Address: 219 บ้านท้ายวัง
Region: ภาคตะวันออก
Alley: 
Road: 
Subdistrict: 
District: เมืองตราด
Province: ตราด
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ไร่/สวนเกษตร (ฟาร์มสัตว์/ประมง)
Facilities Contact: 
Telephone: 08 1438 2015
Email: 
Website: www.facebook.com/suansompotch.trat/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 18.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 12.2875799, 102.4683887
UUID: 57433950-7b79-4a97-9484-65e7d90ab5ea
Created Date: 2024-09-23
Updated Date: 2024-09-23
URL: 
Published Date: 