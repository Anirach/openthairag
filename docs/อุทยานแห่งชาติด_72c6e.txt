Title: อุทยานแห่งชาติดอยภูนาง (Doi Phu Nang National Park)
Content: มีพื้นที่ทั้งหมด 462,775 ไร่ พื้นที่เป็นเทือกเขาสลับซับซ้อน สภาพป่าทั่วไปเป็นป่าดิบแล้ง ป่าเบญจพรรณ และป่าเต็งรัง ภายในอุทยานฯ มีสัตว์หลายชนิด เช่น ตะพาบน้ำ ตะกวด และนกชนิดต่าง ๆ โดยเฉพาะนกยูง นับเป็นอุทยานฯ ที่มีนกยูงมากที่สุดในภาคเหนือประมาณ 265 ตัว เป็นแหล่งอาศัยของนกยูงพันธุ์ไทยฝูงสุดท้าย เป็นนกยูงเขียว หรือนกยูงไทย ชนิดพันธุ์ย่อยอินโดจีน ฤดูผสมพันธุ์ของนกยูงอยู่ในเดือนมกราคม มีนาคม และช่วงเวลาที่เหมาะสมที่สุดในการท่องเที่ยว คือเดือนตุลาคม มกราคม เนื่องจากมีธรรมชาติสวยงามมาก สถานที่ท่องเที่ยวที่น่าสนใจ ได้แก่ น้ำตกธารสวรรค์ อยู่ห่างจากที่การอุทยานฯ 300 เมตร เป็นน้ำตกขนาดกลางสูง 20 เมตร กว้าง 40 เมตร มี 2 ชั้น มีน้ำตลอดปี เกิดจากลำห้วยสองสบ ห้วยโป่ง ห้วยอูน หรือตาน้ำบ่อเบี้ย ไหลมารวมกันเป็นห้วยแม่ปั๋ง และตกลงมาสู่แอ่งน้ำด้านล่างเหมือนสระว่ายน้ำ น้ำตกธารสวรรค์มีความหลากหลาย น้ำสีเขียวมรกตดูสวยงามท่ามกลางป่าเขาที่สมบูรณ์ บริเวณน้ำตกมีไม้ประดับหลากสี ทำให้ดูสดชื่นและแปลกตา และใกล้ ๆ ยังมีเส้นทางเดินศึกษาธรรมชาติน้ำตกธารสวรรค์ ระยะทาง 2 กิโลเมตร ใช้เวลาเดิน 3 ชั่วโมง น้ำตกห้วยต้นผึ้ง อยู่ห่างจากอุทยานฯ 11 กิโลเมตร เป็นน้ำตกหินปูนขนาดเล็ก ไหลลงจากหน้าผาสูง 80 เมตร มีน้ำไหลตลอดปี ทางเดินเข้าน้ำตกต้องเดินเท้าเข้าไปประมาณ 1 กิโลเมตร เป็นทางลาดเดินสบาย สองข้างทางน้ำตกเป็นป่าร่มรื่นและสมบูรณ์ แก่งหลวง อยู่เหนือแก่งเสือเต้น ในพื้นที่บ้านปงสนุก ห่างจากที่ทำการประมาณ 30 กิโลเมตร และห่างจากอำเภอเชียงม่วน 7 กิโลเมตร เหมาะเป็นที่พักผ่อนหย่อนใจ สามารถนั่งแพล่องแก่งในฤดูฝน ฤดูแล้งน้ำลดลงทำให้มองเห็นโขดหินกลางสายน้ำ อ่างเก็บน้ำห้วยยั๊วะ มีทิวทัศน์ที่สวยงามระหว่างป่าเขาและน้ำ สามารถชมพระอาทิตย์ขึ้น ซึ่งจะมีหมอกในยามเช้าของฤดูหนาว ทำให้วิวสวยงามมาก ฝั่งต้า หมู่ 4 บ้านไชยสถาน ตำบลหย่วน เป็นปรากฏการณ์ธรรมชาติคล้ายแพะเมืองผี จังหวัดแพร่

Nearby Location: ตั้งอยู่ในหมู่ 6 ตำบลบ้านมาง อำเภอเชียงม่วน
Address: หมู่ 6
Region: ภาคเหนือ
Alley: 
Road: 
Subdistrict: บ้านมาง
District: เชียงม่วน
Province: พะเยา
Category: แหล่งท่องเที่ยวทางธรรมชาติ
Sub Type: น้ำตก
Facilities Contact: 
Telephone: 095 690 0605
Email: doiphunang@outlook.com
Website: www.dnp.go.th
Facebook: https://www.facebook.com/DoiPhuNangNationalPark?mibextid=hu50Ix
Instagram: 
Line: 
TikTok: 
YouTube: 
Start-End: สามารถเข้าชมได้ทุกวัน ตั้งแต่เวลา 08.00 16.30 น.
Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 100.0
Fee (EN Kid): 50.0
Remark: 
Location: 18.8562387, 100.1819665
UUID: 992cbd0d-6776-4848-9577-0bba423ea03e
Created Date: 2024-09-23
Updated Date: 2024-09-23
URL: 
Published Date: 