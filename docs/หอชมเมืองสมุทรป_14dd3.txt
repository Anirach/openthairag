Title: หอชมเมืองสมุทรปราการ (Samutprakan Learning Park And Tower)
Content: อุทยานการเรียนรู้และหอชมเมืองสมุทรปราการ  ที่เปิดประสบการณ์ให้นักท่องเที่ยว ได้ร่วมย้อนรอยเรื่องราว  เมืองปากน้ำ ปราการด่านหน้าทางทะเลของไทย และรับชมวิวปากแม่น้ำเจ้าพระยาแบบพาโนราม่า 360 องศา แห่งเดียวในไทย โดยภายในหอชมเมืองสมุทรปราการมีการจัดแสดงทั้งหมด 6 โซน Zone 1 ปากน้ำเมื่อนานมา PAKNAM : The Street of Memories ล่องเรือ ย้อนอดีต ด้วย Ship Time Machine Simulator ไปชมความรุ่งเรืองของเมืองปากน้ำ หน้าด่านทางทะเลในแต่ละยุคสมัย ซึ่งเป็นเมืองหน้าด่านที่ทำหน้าที่ทั้งทางด้านการค้าและการป้องกันแผ่นดิน Zone 2 เข้าท่าเมืองหน้าด่าน Pioneering the Old Front Pier ชมเมือง  นิวอัมสเตอร์ดัม  ด้วยเทคนิคการจัดแสดง Light &amp; sound Mechanic Diorama และ Projection Mapping กว่า 7 เมตร ที่จะพาทุกคนเพลิดเพลินไปกับเรื่องราวทางประวัติศาสตร์ของเมืองท่าการค้าสำคัญในสมัยกรุงศรีอยุธยา และยังเป็นสถานีการค้าที่ทำการแลกเปลี่ยนสินค้านำเข้า ส่งออกกับอาณาจักรต่างๆ ทั่วทุกมุมโลก Zone 3 ปรากฎเป็นปราการ Raising the Fortress ลัดเลาะขอบกำแพงร่วมสำรวจเมืองปราการ หน้าด่านทางทะเล ที่ทำหน้าที่ปกป้องแผ่นดินจากอริราชศัตรู ในช่วงต้นกรุงรัตนโกสินทร์ และไปสัมผัสวิถีชีวิต ประเพณี และวัฒนธรรม ของผู้คนหลากเชื้อชาติในเมืองสมุทรปราการ ทั้งชาวจีน ชาวมอญ และชาวมุสลิม ทั้งยังมีพระสมุทรเจดีย์จำลอง สิ่งศักดิ์สิทธิ์ของชาวสมุทรปราการด้วย Zone 4 ปราการป้องแผ่นดิน Advancing Defensive Turret ย้อนดูเหตุการณ์สำคัญของเมืองปากน้ำ ในฐานะหน้าด่านป้องกันศึก ในวิกฤตการณ์ ร.ศ.112 และการพัฒนาสยามให้มีความทัดเทียมกับนานาอารยประเทศในทุกๆ ด้าน และร่วมเดินทางโดยรถไฟสายปากน้ำไปด้วยกัน Zone 5 หน้าด่านสานเศรษฐกิจ The City of Connected Economy พาชมเมืองสมุทรปราการ ในบทบาทของเมืองหน้าด่านทางเศรษฐกิจที่มีศักยภาพรอบด้าน ทั้งภาคการเกษตร การท่องเที่ยว และการจัดการด้านอุตสาหกรรมควบคู่ไปกับการคงไว้ของพื้นที่สีเขียวอย่างเข้มแข็ง พร้อมร่วมชม Future logistics lab ผ่าน LED Wall 360 และ Projection Mapping แสดงโครงข่ายระบบการขนส่งทางบก ทางน้ำ และทางอากาศ แสดงให้เห็นถึงเป็นศูนย์กลางโลจิสติกส์ที่มีประสิทธิภาพ Zone 6 มอง (กาล) ไกลไปด่านหน้า Looking Further, Going Forward นำผู้เข้าชมมุ่งสู่อนาคต รับชมแนวทางการพัฒนาเมืองสมุทรปราการในอนาคต เพื่อคุณภาพชีวิตที่ดีขึ้นของทุกคนภายใต้ปราการแห่งนี้ และนั่งกระเช้าลอยฟ้า จากโครงการกระเช้าลอยฟ้าข้ามแม่น้ำเจ้าพระยาจากตลาดปากน้ำสู่พระสมุทรเจดีย์ก่อนใครได้ที่นี่ การเข้าชม   ผู้เข้าชมที่จองรอบเข้าชมและได้รับอีเมลล์ยืนยันการเข้าชม สามารถแจ้งชื่อ นามสกุล ได้ที่จุดลงทะเบียน ชั้น 1 และเข้าชมตามรอบเวลาที่จองไว้   สำหรับท่านใดที่ไม่ได้ลงทะเบียนในระบบออนไลน์ สามารถ Walk in เข้ามาได้ที่จุดลงทะเบียนชั้น 1 โดยทางนิทรรศการจะเปิดรับผู้เข้าชมที่ Walk in เข้ามา รอบละประมาณ 10 ท่าน ทั้งหมด 16 รอบ ตั้งแต่เวลา 10.00   15.00 น. (มีรอบเข้าชมทุก 20 นาที) เปิดให้บริการวันอังคาร   วันอาทิตย์ (ปิดวันจันทร์) เวลา 10.00  17.00 น. (นิทรรศการร้อยเป็นเรื่องเมืองปากน้ำ รับผู้ชมรอบสุดท้าย 15.00 น.)

Nearby Location: https://goo.gl/maps/AS3ufGAxxd7yV94n9 
Address:  
Region: ภาคตะวันออก
Alley: ศรีสมุทร1
Road:  
Subdistrict: ท้ายบ้าน
District: เมืองสมุทรปราการ
Province: สมุทรปราการ
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์การเรียนรู้ฯ (เกี่ยวกับกิจกรรม ผลิตภัณฑ์ และภูมิปัญญาในท้องถิ่น)
Facilities Contact: 
Telephone: 098 241 9495
Email: 
Website: 
Facebook: หอชมเมืองสมุทรปราการ
Instagram: samutpraka_tower
Line: samutpraka_tower
TikTok: samutpraka_tower
YouTube: 
Start-End: เปิดให้บริการวันอังคาร   วันอาทิตย์ (ปิดวันจันทร์)
เวลา 10.00  17.00 น. (นิทรรศการร้อยเป็นเรื่องเมืองปากน้ำ รับผู้ชมรอบสุดท้าย 15.00 น.)
Activity: 
Suitable Duration: 10.00  17.00 น.
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.5982182, 100.5987301
UUID: f78e23e1-40a6-477a-9f6b-9dd90cbe9a31
Created Date: 2024-09-23
Updated Date: 2024-09-23
URL: 
Published Date: 