Title: เกาะนุ้ยนอก (Ko Nui Nok)
Content: เกาะนุ้ยนอก  เกาะเล็กกลางทะเลในอำเภอขนอม จังหวัดนครศรีธรรมราช แต่มีสิ่งที่มหัศจรรย์บนเกาะ ทำให้เกาะแห่งนี้กลายเป็นสถานที่ Unseen เนื่องจากบนเกาะนี้มีบ่อน้ำจืดที่มีรูปร่างคล้ายกับรอยเท้าขนาดกว้างประมาณ 30 นิ้ว สามารถมองเห็นได้ในตอนที่น้ำทะเลลดลง ถ้าเป็นช่วงที่น้ำขึ้น บ่อน้ำนี้ก็จะถูกน้ำทะเลท่วมหมด เชื่อกันว่า พื้นที่แห่งนี้คือบริเวณที่เกิดตำนาน “หลวงปู่ทวดเหยียบน้ำทะเลจืด”  ตามความเชื่อหรือเรื่องเล่านั้น เชื่อว่าบ่อน้ำนี้เกิดจากรอยเท้าของหลวงปู่ทวด ที่เชื่อว่าสามารถเหยียบน้ำทะเลจืดได้  โดยหลวงปู่ทวด ได้เดินทางไปกับเรือจากสงขลา ไปยังกรุงศรีอยุธยา ระหว่างทางเกิดพายุและทำให้เรือขาดแคลนน้ำจืด หลวงพ่อทวดจึงได้เหยียบน้ำ กลางทะเล ทำให้น้ำทะเลบริเวณนี้กลายเป็นแอ่งน้ำจืดกลางทะเลขึ้นเพื่อให้ลูกเรือได้ดื่ม  แต่ตามหลักวิทยาศาสตร์นักธรณีวิทยาอธิบายว่า  "บ่อน้ำจืด" แห่งนี้ เป็นช่องเปิดที่ต่อเนื่องกับรอยแตกในชั้นหินใต้ผิวโลก และรอยแตกนั้นเชื่อมต่อกับสายน้ำใต้ดินหรือสายน้ำบาดาล ที่ซึมลงใต้ดิน จากพื้นแผ่นดินบนฝั่งเมื่อระดับน้ำทะเลลดต่ำลง น้ำจืดข้างล่างก็ดันน้ำเค็มออกหมดกลายเป็นบ่อน้ำจืดที่อยู่กลางทะเลน้ำเค็ม บนยอดเขาของเกาะนุ้ยจึงมีหลวงปู่ทวดประดิษฐานอยู่ด้วย เมื่อมาถึงเกาะนุ้ยนอก มีทางบันไดเดินขึ้นไปก็สะดวกเพื่อไปไหว้หลวงปู่ทวด ข้างบนมีจุดชมวิว สามารถมองเห็นเกาะสลับซับซ้อน บริเวณรอบๆ หากไปช่วงที่น้ำลงสามารถเดินข้ามไปมาระหว่างเกาะได้อย่างสบาย  บนเกาะยังมีห้องน้ำไว้บริการนักท่องเที่ยวด้วย

Nearby Location: ตั้งอยู่ในเขตตำบลท้องเนียน อำเภอขนอม บริเวณท่าเรือแหลมประทับ อ่าวขนอม
Address: 
Region: ภาคใต้
Alley: 
Road: 
Subdistrict: 
District: ขนอม
Province: นครศรีธรรมราช
Category: แหล่งท่องเที่ยวทางธรรมชาติ
Sub Type: หมู่เกาะ
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 9.322741073628599,99.78491895722959
UUID: 973cf93c-ebf2-4361-8732-9f4609f8d7d2
Created Date: 2024-09-23
Updated Date: 2024-09-23
URL: 
Published Date: 