Title: ดอยปู่หมื่น (Doi Pu Muen)
Content: เดินเที่ยวชมวิถีชีวิตชาวมูเซอแดง หรือ  ลาหู่  บนดอยปู่หมื่นที่ไม่เพียงมีทัศนียภาพอันสวยงามเท่านั้น หากยังมีขนบธรมเนียมและเรื่องราวของชาวเขาให้คุณได้เรียนรู้กันอย่างเต็มอิ่ม ทั้งนี้ กล่าวกันว่า ชาวมูเซอแดงได้อพยพลงมาจากประเทศจีน ผ่านเมียนมาร์ และเข้ามาตั้งรกรากบนผืนแผ่นดินไทย และได้เลือกขุนเขาแห่งนี้เป็นที่ตั้งถิ่นฐาน โดยมีผู้นำชนเผ่าที่ชื่อว่า นายปู่หมื่น (นายแตงเต้า) และดอยแห่งนี้จึงถูกขนานนามว่าดอยปูหมื่นนั่นเอง อย่างไรก็ตาม ในปัจจุบันบนดอยปู่หมื่นประกอบด้วยหมู่บ้าน 2 หมู่บ้าน มีชนเผ่าสองชนเผ่าอาศัยอยู่ ได้แก่ บ้านปู่หมื่นนอก จะเป็นหมู่บ้านของมูเซอแดง และ บ้านปู่หมื่นใน จะเป็นกลุ่มของมูเซอดำ ซึ่งทั้งสองชนเผ่าประกอบอาชีพการรับจ้างเก็บใบชา ทำงานรับจ้าง รวมไปถึงการปลูกกาแฟพันธุ์อาราบิกาจำหน่าย นอกจากนี้บนดอยปู่หมื่นยังมีการจัดการท่องเที่ยว ในรูปแบบโฮมสเตย์ที่ได้มาตรฐาน มีการแสดงวัฒนธรรมท้องถิ่นของชาวมูเซอให้ได้ชม ซึ่งก็คือการเต้นจะคึนั่นเอง และใกล้ๆ กันยังมีน้ำตกปู่หมื่นอันบริสุทธิ์ แต่การเดินทางไปที่นี่ค่อนข้างลำบาก ควรมีผู้นำทางที่เชี่ยวชาญพาเข้าไป

Nearby Location: ตั้งอยู่บนเทือกเขาแดนลาว เขตท้องที่ตำบลแม่สาว อำเภอแม่อาย ระยะทางห่างจากตัวเมืองเชียงใหม่ประมาณ 174 กิโลเมตร
Address: หมู่ 5 บ้านดง
Region: ภาคเหนือ
Alley: 
Road: 
Subdistrict: แม่สาว
District: แม่อาย
Province: เชียงใหม่
Category: แหล่งท่องเที่ยวทางธรรมชาติ
Sub Type: ภูเขา/ธรณีสัณฐานเฉพาะ
Facilities Contact: 
Telephone: 0 2579 7586 7 (ส่วนอนุรักษ์ต้นน้ำ) 
Email: 
Website: www.dnp.go.th
Facebook: 
Instagram: 
Line: 
TikTok: 
YouTube: 
Start-End: 08.00 18.00น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 20.0263889, 99.1816667
UUID: 1530ad44-d713-4cbc-b0d6-f33bc7cd8d44
Created Date: 2024-09-23
Updated Date: 2024-09-23
URL: 
Published Date: 