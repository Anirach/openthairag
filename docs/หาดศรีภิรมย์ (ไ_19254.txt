Title: หาดศรีภิรมย์ (ไม่มี)
Content: หาดศรีภิรมย์ เป็นสถานที่ท่องเที่ยวแห่งหนึ่งสำหรับท่านที่ชอบธรรมชาติ อยู่ห่างจากตัวเมืองอุบลราชธานี ประมาณ 10 กว่ากิโลเมตร ภายใต้การดูแลและบริหารโดย องค์การบริหารส่วนตำบลกุดลาด พร้อมด้วยชาวบ้านปากน้ำกลุ่มหาดศรีภิรมย์ การเดินทางไปให้ใช้เส้นทางทางหลวง อุบลราชธานี อำเภอตาลสุม โดยจะผ่านหมู่บ้านชานเมืองต่างๆ เช่น บ้านกุดลาด ทางเข้าบ้านหมากหมี่ บ้านกระโสบ เมื่อถึงโรงเรียนบ้านปากน้ำ ถ้าหากอยากแวะเที่ยวชม วัดปากน้ำก็สามารถเลี้ยวซ้ายเข้าหมู่บ้านได้เลย หากวิ่งตรงไปเรื่อย ๆให้สังเกต ป้ายบอกทางลงหาดด้านขวามือเป็นซุ้มประตู ทางลงสู่หาดศรีภิรมย์ หรือหาดบุ่งสระพัง ประมาณ 2 กิโลเมตรก่อนถึงหาดศรีภิรมย์ สามารถแวะนมัสการ สิ่งศักดิ์สิทธิ์ขอพรหลวงพ่อที่วัดป่าพระพิฆเณศวร์ ซึ่งเป็นวัดเก่าแก่ของคนโบราณยุคก่อนที่มีวิถีชีวิตอาศัยติดริมแม่น้ำมูล วัดป่าพระพิฆเณศวร์ หรือวัดป่าหลวงพ่อพระพิฆเณศวร์นี้ เป็นวัดป่าที่เงียบสงบแวดล้อมด้วยป่าไม้นานาพันธุ์ และได้มีการค้นพบวัตถุโบราณซึ่งเป็นพระพุทธรูป และองค์ของพระพิฆเณศวร์ จึงได้ชื่อเป็นชื่อวัดตั้งแต่นั้นมา ที่หาดศรีภิรมย์มีแพร้านอาหาร ตั้งอยู่ตามความยาวริมฝั่งของแม่น้ำมูลที่ใสสะอาด สามารถเล่นน้ำได้ ประเภทอาหารขึ้นชื่อ ได้แก่ ไก่ย่าง ปลาเผา ต้มยำ ปลาแม่น้ำมูล ยำไข่มดแดง และส้มตำทุกประเภท สามารถนั่งรับประทานอาหารได้ทั้งวัน ชาวบ้าน อัธยาศัยดี และต้อนรับแขกผู้มาเยือนเป็นประจำ

Nearby Location: ใกล้วัดป่าพระพิฆเณศวร์ ห่างจากตัวเมืองอุบลราชธานีประมาณ 10 กิโลเมตร
Address: บ้านปากน้ำ
Region: ภาคตะวันออกเฉียงเหนือ
Alley: 
Road: สมเด็จ ตาลสุม
Subdistrict: กระโสบ
District: เมืองอุบลราชธานี
Province: อุบลราชธานี
Category: แหล่งท่องเที่ยวทางธรรมชาติ
Sub Type: แม่น้ำ/ลำคลอง/แก่ง
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.2657615, 104.9811881
UUID: 1568f7db-d0ef-42e9-9e53-498d40112795
Created Date: 2024-09-23
Updated Date: 2024-09-23
URL: 
Published Date: 