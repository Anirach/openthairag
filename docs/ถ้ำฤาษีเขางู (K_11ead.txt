Title: ถ้ำฤาษีเขางู (Khao Ngu Rock Park)
Content: ตั้งอยู่บริเวณเชิงเขา ในบริเวณสวนสาธารณะเขางู ตำบลเกาะพลับพลา ลักษณะเป็นถ้ำหรือศาสนสถานที่เกี่ยวเนื่องกับพุทธศาสนา  ความแปลกตาจากรูปทรงสูงต่ำของเขางูที่ชวนให้นึกถึงภูเขาในจินตนาการ คือความประทับใจแรก ที่สะดุดตาผู้พบเห็น และเมื่อได้สัมผัสลึกซึ้งยิ่งขึ้นจะพบว่าบนภูเขาแห่งนี้กลับมีสถานที่ที่น่าสนใจอีกมากมาย โดยเฉพาะบนยอดเขางูนั้นคือที่ตั้งของถ้ำฤาษี ที่บริเวณปากทางเข้าโดดเด่นด้วยรอยพระพุทธรูปขนาดใหญ่ นั่งห้อยพระบาทในปางแสดงธรรมเทศนาจำหลักบนผนังอันเป็นศิลปะสมัยทวารวดี (ราวพุทธศตวรรษที่ 11 13) หรือที่รู้จักกันทั่วไปว่า พระพุทธฉายถ้ำฤาษีเขางู ว่ากันว่าในยุคสมัยที่มีการสร้างพระพุทธรูปองค์นี้น่าจะ ตรงกับสมัยคุปตะของอินเดียว เนื่องจากบริเวณรอยพระบาทมีจารึกอักษรอินเดียใต้อ่านว่า บุญ วระ ฤษี ศรีสมาธิคุปฺต หมายถึงชื่อบุญพระฤษีคุ้มครองสมาธิ ณ เขางู และเมื่อเดินเข้าไปภายในถ้ำ จะพบกับพระพุทธรูปหินทรายศิลปะสมัยอยุธยาจำนวนมาก นอกจากนี้ ใกล้ ๆ กันกับถ้ำฤาษี สามารถเดินไปสักการะรอยพระพุทธบาทจำลองที่ทำด้วยศิลาแลง รอยพระพุทธบาทนี้สร้างขึ้นเมื่อใด ไม่ปรากฏหลักฐานแน่ชัด หากก็ยังคงมีผู้ศรัทธาเดินทางไปสักการะอยู่เป็นนิจ ขณะเดียวกันบนเขางูยังมีอีกถ้ำหนึ่งที่น่าสนใจไม่แพ้กัน นั่นคือ ถ้ำฝาโถ ซึ่งอยู่ห่างจากถ้ำฤาษีไปทางตะวันตกราว 250 เมตร นอกจากชิ้นส่วนของพระพุทธรูปหินทราย ที่พบภายในถ้ำเป็นจำนวนหลายองค์แล้ว ถ้ำนี้ยังมีไฮไลต์อยู่ที่ภาพพระพุทธรูปปางไสยาสน์ขนาดใหญ่ ที่มีประภามณฑลหลังพระเศียรเหนือขึ้นไปเป็นภาพเทพชุมนุม และภาพปูนปั้นรูปต้นไม้

Nearby Location: ตั้งอยู่บริเวณเชิงเขา ในบริเวณสวนสาธารณะเขางู ตำบลเกาะพลับพลา 
Address: 
Region: ภาคกลาง
Alley: 
Road: 
Subdistrict: 
District: เมืองราชบุรี
Province: ราชบุรี
Category: แหล่งท่องเที่ยวทางธรรมชาติ
Sub Type: ถ้ำ
Facilities Contact: 
Telephone: 0 3239 1308 ต่อ 124
Email: 
Website: 
Facebook: 
Instagram: 
Line: 
TikTok: 
YouTube: 
Start-End:  ทุกวัน 08.00 17.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.5748916, 99.7776497
UUID: 11519f33-906b-4a29-b074-165573b5b326
Created Date: 2024-09-23
Updated Date: 2024-09-23
URL: 
Published Date: 