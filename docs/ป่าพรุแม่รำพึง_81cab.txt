Title: ป่าพรุแม่รำพึง
Content: กลุ่มวิสาหกิจป่าพรุแม่รำพึง อำเภอบางสะพาน จังหวัดประจวบคีรีขันธ์ เปิดพื้นที่ท่องเที่ยวเชิงนิเวศในพื้นที่ป่าพรุแม่รำพึง ซึ่งถือว่าเป็นพื้นที่ชุ่มน้ำอีกแห่งหนึ่งที่มีความสำคัญระดับชาติ เดินเล่น สัมผัสธรรมชาติ สามอารมณ์ สามรูปแบบในผืนเดียวกันที่ ป่าพรุแม่รำพึง พื้นที่ชุ่มน้ำสองพันไร่ที่ชาวบางสะพาน ช่วยกันพิทักษ์เอาไว้นานกว่า 20 ปี เป็นพื้นที่ที่มีความหลากหลายทางชีวภาพ เป็นบ้านของนกอพยพจากไซบีเรีย และเป็นทั้งแหล่งผลิตแพลงก์ตอนที่เสมือนโรงอาหาร ขนาดใหญ่ให้กับลูกปลาทูในอ่าวไทย ทั้งหมดที่กล่าวมานี้ คือ  ป่าพรุแม่รำพึง  พื้นที่ชุ่มน้ำสำคัญอีกแหล่งของไทย และควรแก่การอนุรักษ์ไว้ตลอดกาล หากอธิบายให้เข้าใจอย่างง่ายๆ ก็คือ คำว่า  พรุ  นั้นหมายถึงพื้นที่ชุ่มชื้นมีน้ำแช่ขังมาก ซึ่งเป็นภาษาของชาวบ้านทางภาคใต้ใช้เรียกกันพื้นดินของป่าพรุหากย่ำลงไปจะให้ความรู้สึกนุ่ม หยุ่น เนื่องจากการทับถมกันเป็นจำนวนมากของซากอินทรีย์วัตถุต่างๆ ที่ยังย่อยสลายไม่หมด ซึ่งหมายความว่าการที่มีอินทรีย์วัตถุอยู่มากนั้น จึงทำให้ป่าพรุกลายเป็นแหล่งอาหารอันอุดมสมบูรณ์ชั้นดี และมีแร่ธาตุจำเป็นต่อสิ่งมีชีวิตต่างๆ มากมาย จึงไม่แปลกเลยที่เราสามารถพบเห็นความหลากหลายทางชีวภาพรวมถึงสัตว์ป่าและพรรณพืช หายากใกล้สูญพันธุ์ได้บางชนิดที่ป่าลักษณะนี้ นั่นหมายความว่าหากป่าพรุถูกทำลายลงไปสัตว์ป่าก็ไม่มีแหล่งอาหารและที่อยู่อาศัย ส่งผลให้ระบบนิเวศน์เกิดความแปรปรวนอย่างแน่นอน โดยเฉพาะป่าพรุแม่รำพึง ที่เป็นแหล่งผลิตแพลงก์ตอนขนาดใหญ่ ให้กับสัตว์ทะเลและเป็นอาหารให้กับลูกปลาทูในธรรมชาติได้อย่างดี เมื่อมีความอุดมสมบูรณ์สูงจึงทำให้ผืนทะเลบริเวณนี้เป็นแหล่งวางไข่ของปลาทูที่หนาแน่นที่สุดในอ่าไทย

Nearby Location: 
Address: 
Region: ภาคกลาง
Alley: 
Road: 
Subdistrict: แม่รำพึง
District: บางสะพาน
Province: ประจวบคีรีขันธ์
Category: แหล่งท่องเที่ยวทางธรรมชาติ
Sub Type: จุดชมวิว
Facilities Contact: 
Telephone: 080 6177702
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน เวลา 08.30 16.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 11.2391244, 99.41171969999999
UUID: c8b04ea5-b4cf-427f-8a54-b3eec7ae5e4e
Created Date: 2024-09-23
Updated Date: 2024-09-23
URL: 
Published Date: 