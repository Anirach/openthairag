Title: บ้านพระยาวิชิตสงคราม (Ban Prayawichitsongkram)
Content: บ้านพระยาวิชิตสงครามจัดเป็นพิพิธภัณฑ์กลางแจ้งที่ร้อยเรียง เรื่องราวสาระทางประวัติศาสตร์ถลางภูเก็จและภูเก็ต ผ่านโบราณวัตถุและโบราณสถานในพื้นที่กำแพงจวน ศาลาว่าการเมืองภูเก็จ ช่องปืนใหญ่ในป้อมปืนกำแพง สระนางละคร และร่องรอยการถลุงแร่ดีบุก 

 ที่ตั้ง หมู่ที่ ๓ บ้านท่าเรือ ตำบลศรีสุนทร อำเภอถลาง จังหวัดภูเก็ต ๘๓๑๑๐ ประวัติ สถานที่ว่าราชการงานเมืองและงานบ้านรวมกันอยู่ในจวน (บ้าน) พระยาวิชิตสงคราม ตามชื่อผู้สร้างคราศีกวุ่นจีน (อั้งยี่) พ.ศ.๒๔๑๙ ณ ที่ดินเดิมของปู่เจ๊ะมะเจิม รัตนดิลก ณ ภูเก็ต (ประสิทธิ ชิณการณ์ : ๒๕๒๖ : บรรณานุกรม ) หรือพระยาถลางเจิม อยู่ใกล้หลักเมืองถลางท่าเรือ (สมหมาย ปิ่นพุทธศิลป์ ๒๕๖๑ : ภูเก็จจดหมายเหตุ) สมเด็จพระเจ้าบรมวงศ์เธอ เจ้าฟ้ากรมพระยานริศรานุวัดติวงศ์ ได้เสด็จ ฯ ทอดพระเนตรจวนพระยาวิชิตสงคราม ทรงบันทึกว่าเป็น  ค่ายพระยาภูเก็จ จางวาง  (สมเด็จพระเจ้าบรมวงศ์เธอ เจ้าฟ้ากรมพระยานริศรานุวัดติวงศ์ : บรรณานุกรม อ้างจาก วราวุฒิ วิสิฐพาณิชกรรม) เสด็จ ฯ เมื่อ ๑๖ พฤษภาคม ร.ศ.๑๒๑ (พ.ศ.๒๔๔๕) พระบาทสมเด็จฯ พระมงกุฎเกล้าเจ้าอยู่หัว ในสมัยดำรงพระราชอิสริยศเป็นสมเด็จพระบรมโอรสาธิราช เจ้าฟ้ามหาวชิราวุธ สยามมกุฎราชกุมาร เสด็จฯ ทอดพระเนตรเมื่อวันที่ ๒๗ เมษายน ร.ศ.๑๒๘ (พ.ศ.๒๔๕๒) ทรงบันทึกไว้ว่า   ...บ้านนี้ท่านพระยาวิชิตสงครามสร้างขึ้น เมื่อครั้งจีนกระทำตั๋วเหี่ยขึ้นที่เมืองภูเก็ต ท่าน พระยาวิชิตเห็นว่าอยู่ในเมืองภูเก็ตใกล้อันตรายนัก จึงไปสร้างบ้านขึ้นที่ท่าเรือสำหรับเลี่ยงไปอยู่ มี กำแพงแข็งแรงราวกับกำแพงเมือง มีใบเสมาตัดเหลี่ยม มีป้อมวางเป็นระยะ ๆ รอบเตรียมรบเจ็ก อย่างแข็งแรง...  

 กรมศิลปากร ได้ประกาศขึ้นทะเบียนโบราณสถานบ้านพระยาวิชิตสงคราม มีพื้นที่ ๑๐ ไร่ ๑ งาน ๑๘ ตารางวา ในราชกิจจานุเบกษา เล่ม ๑๐๒ ตอนที่ ๑๒๘ วันที่ ๑๗ กันยายน พ.ศ.๒๕๒๘

Nearby Location: ใกล้พิพิธภัณฑสถานแห่งชาติถลาง ตำบลศรีสุนทร อำเภอถลาง// อนุสาวรีย์ท้าวเทพกษัตรี ท้าวศรีสุนทร :  วงเวียนสี่แยกบ้านท่าเรือ หมู่ที่ ๓ ตำบลศรีสุนทร อำเภอถลาง จังหวัดภูเก็ต
Address: หมู่ 3 บ้านท่าเรือ
Region: ภาคใต้
Alley: 
Road: ถลาง ภูเก็ต
Subdistrict: เชิงทะเล
District: ถลาง
Province: ภูเก็ต
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 7661 7803
Email: 
Website: https://www.srisunthon.go.th/baan phrayawichit
Facebook: 
Instagram: 
Line: 
TikTok: 
YouTube: 
Start-End: วันเปิดทำการ: ทุกวัน. เวลาเปิดทำการ: 08.00   17.00 น. 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 7.8847173, 98.3897991
UUID: 70ec2e9c-f823-4d67-8038-e261d77441b7
Created Date: 2024-09-23
Updated Date: 2024-09-23
URL: 
Published Date: 