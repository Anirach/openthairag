Title: พิพิธภัณฑ์ทหาร บ้านจอมพล ป. พิบูลสงคราม (The Museum of Chiangrai Military District)
Content: บ้านจอมพล ป.พิบูลสงคราม สร้างเมื่อปี พ.ศ.2484 เพื่อเป็นบ้านพักรับรองให้จอมพล ป.ที่ไปตรวจราชการและเป็นศูนย์บัญชาการของกองทัพภาคพายัพ จนกระทั่งถึงวันที่ 15 พฤษภาคม 2489 ปัจจุบันอยู่ในความดูแลของค่ายเม็งรายฯ ซึ่งจัดตั้งเป็นศูนย์การเรียนรู้เชิงประวัติศาสตร์อีกแห่งหนึ่ง  

          บ้านจอมพล ป.ตั้งอยู่บนเนินเขาใกล้กับวัดพระธาตุจอมทองสามารถเอารถยนต์ขึ้นได้สามทางที่มีภูมิประเทศสงบร่มรื่นด้วยต้นไม้ใหญ่ อาณาบริเวณกว้างขวาง และรูปแบบบ้านเป็นอาคารสองชั้น กว้าง 19.25 เมตร คูณ 29.25 เมตร พื้นชั้นล่างเป็นคอนกรีตเสริมเหล็ก พื้นชั้นบนเป็นไม้เนื้อแข็ง ฝาชั้นบนและล่างก่ออิฐฉาบปูนเรียบ ห้องชั้นบนและล่างมีชั้นละ 3 ห้อง โดยมีเตาผิงไว้ใช้ในฤดูหนาวด้วย ปัจจุบันทางจังหวัดทหารบกเชียงรายได้นำอาวุธปืนโบราณที่ใช้ในสมัยสงครามโลกครั้งที่ 2 ทั้งฝ่ายญี่ปุ่นและสัมพันธมิตรไปจัดแสดงพร้อมมีรูปถ่ายจอมพล ป.และนิทรรศการที่เกี่ยวข้องให้ผู้เข้าชมได้ดู และศึกษา

สำหรับบทบาทของกองทัพภาคพายัพที่เกี่ยวข้องกับบ้านพักจอมพล ป.ดังกล่าว เกิดจากกรณีกองทัพไทยและญี่ปุ่นได้มีข้อตกลงเรื่องเขตแดนการรบในช่วงสงครามโลกครั้งที่สองเมื่อปี 2484 ให้ประเทศไทยรับผิดชอบฝั่งตะวันออกแม่น้ำสาละวินถึงลำน้ำโขง จนเกิดสงครามมหาเอเชียบูรพาในปี 2485 ทำให้กองทัพภาคพายัพของไทยถูกส่งเข้าไปบุกเมืองเชียงตุง ประเทศพม่า ซึ่งอยู่ในฝั่งของฝ่ายสัมพันธมิตรในขณะนั้น จนเป็นที่มาทำให้เกิดบ้านจอมพล ป.ที่ใช้เป็นศูนย์บัญชาการ และบ้านพักดังกล่าว

Nearby Location: ตั้งอยู่บริเวณดอยจอมทอง ตำบลรอบเวียง อำเภอเมืองเชียงราย ใกล้กับวัดพระธาตุจอมทอง
Address: 256 หมู่ 15 ค่ายเม็งรายมหาราช
Region: ภาคเหนือ
Alley: 
Road: 
Subdistrict: 
District: เมืองเชียงราย
Province: เชียงราย
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 0 5371 1202
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน เว้นวันหยุดนักขัตฤกษ์
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.9184147, 99.7678687
UUID: 0800b634-f1ec-438e-a634-87acf0bec356
Created Date: 2024-09-23
Updated Date: 2024-09-23
URL: 
Published Date: 