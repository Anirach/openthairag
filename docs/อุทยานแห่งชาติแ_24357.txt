Title: อุทยานแห่งชาติแม่ตะไคร้ (Mae Ta Khrai National Park)
Content: ครอบคลุมที่ใน จังหวัดเชียงใหม่ และจังหวัดลำพูน มีพื้นที่ทั้งหมด 354.7 ตารางกิโลเมตร สภาพพื้นที่เป็นภูเขาสลับซับซ้อน มีสภาพป่าหลายประเภท ได้แก่ ป่าเต็งรัง ป่าเบญจพรรณ ป่าดิบชื้น ป่าดิบเขา และป่าสนขา เป็นป่าต้นน้ำของห้วยแม่ตะไคร้ ห้วยแม่ออน ห้วยแม่ทา และห้วยแม่กวง ซึ่งเป็นลำน้ำสาขาของแม่น้ำปิง อุดมสมบูรณ์ด้วยสัตว์ป่าน้อยใหญ่ มีสถานที่ท่องเที่ยวที่น่าสนใจในอุทยานฯ ได้แก่ อ่างเก็บน้ำแม่ตะไคร้ เป็นที่ตั้งของที่ทำการอุทยานฯ ท่ามกลางป่าเบญจพรรณและป่าไผ่ มีเส้นทางเดินป่าศึกษาธรรมชาติรอบอ่างน้ำ น้ำตกตาดเหมย เป็นน้ำตกสูงประมาณ 15 เมตร ในฤดูฝนมีความสวยงามมาก อยู่ห่างจากที่ทำการอุทยานฯ ประมาณ 16 กิโลเมตร น้ำตกแม่ตะไคร้ เป็นน้ำตกชั้นเดียว อยู่ห่างจากที่ทำการอุทยานแห่งชาติประมาณ 6 กิโลเมตร ระหว่างทางผ่านป่าซึ่งมีพืชพรรณหลากหลายชนิด เช่น เห็ด มะไฟ ฯลฯ ในบางฤดูมีดอกไม้ป่าออกดอกสวยงามให้ชม จุดชมทิวทัศน์ จุดที่ 1 สำหรับชมทิวทัศน์ของป่า ตัวเมืองเชียงใหม่ และดอยสุเทพ ทั้งสองจุดอยู่บนเส้นทางสายแม่ตะไคร้ ห้วยแก้ว จุดที่ 2 สำหรับชมวิวของภูเขาเป็นแนวยาว รวมทั้งทิวทัศน์ของตัวเมือง และดอยสุเทพที่ไม่สามารถหาชมได้ที่ใด อีกทั้งในยามค่ำคืนนักท่องเที่ยวยังสามารถชมความสวยงามตระการตาของดาวบนดินได้จากจุดชมวิวนี้ ดอยลังกา หรือภูลังกาหลวง มีความสูงถึง 2,030 เมตรจากระดับน้ำทะเล สูงเป็นอันดับที่ 5 ของประเทศ มีอากาศหนาวเย็นตลอดทั้งปี มีป่าหญ้าปกคลุมยอดเขาเป็นบริเวณกว้างโดยในช่วงเดือนกุมภาพันธ์ มีนาคม ต้นกุหลาบพันปีจะออกดอกบานสะพรั่ง มีที่พักและสิ่งอำนวยความสะดวกบริการ

Nearby Location: ใกล้วัดแม่หวาน ตำบลป่าเมี่ยง อำเภอดอยสะเก็ด อยู่ห่างจากตัวจังหวัดเชียงใหม่ประมาณ 35 กิโลเมตร และห่างจากตัวอำเภอดอยสะเก็ดประมาณ 17 กิโลเมตร
Address: 118
Region: ภาคเหนือ
Alley: 
Road: บ้านหวาน
Subdistrict: ป่าเมี่ยง
District: ดอยสะเก็ด
Province: เชียงใหม่
Category: แหล่งท่องเที่ยวทางธรรมชาติ
Sub Type: อุทยานแห่งชาติ
Facilities Contact: 
Telephone: 052 000 832
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.30 16.30น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.9663333, 99.24208329999999
UUID: 30494291-9d45-4943-b5a6-cff85c1511f1
Created Date: 2024-09-23
Updated Date: 2024-09-23
URL: 
Published Date: 