Title: ศูนย์พัฒนาโครงการหลวงพระบาทห้วยต้ม (Royal Project Foundation Phra Bat Huai Tom)
Content: เมื่อปี 2521 พระบาทสมเด็จพระเจ้าอยู่หัวเสด็จฯ เยี่ยมราษฎรที่บ้านพระบาทห้วยต้ม ทรงทอดพระเนตรเห็นสภาพพื้นที่และชีวิตความเป็นอยู่ของราษฎรชาวไทยภูเขายากจนและขาดแคลนที่ทำกิน พระองค์ทรงมีพระมหากรุณาโปรดเกล้าฯ รับหมู่บ้านพระบาทห้วยต้มอยู่ในความดูแลของมูลนิธิโครงการหลวง มีพื้นที่รับผิดชอบ 24,084.93 ไร่ ประชาชนส่วนใหญ่เป็นชาวกะเหรี่ยงทานอาหารมังสวิรัติและยังคงรักษาขนบธรรมเนียมประเพณีและภูมิปัญญาท้องถิ่นอย่างเหนียวแน่น หลังจากเก็บเกี่ยวข้าวขึ้นยุ้งฉางแล้ว จะมีประเพณีทำบุญข้าวใหม่ ประมาณเดือนมกราคมของทุกปี ท่องเที่ยวเชิงเกษตรภายในศูนย์พัฒนาโครงการหลวงพระบาทห้วยต้ม แบ่งพื้นที่ออกเป็น 4 ส่วน ได้แก่ แปลงสาธิตพืชผักแปลกใหม่ ได้แก่ ฟักบัตเตอร์นัต ฟักจานบิน ฟักคอหงส์ และพริกเม็กซิกันเผ็ดและหวาน, แปลงสาธิตผักที่ส่งเสริมให้เกษตรกรปลูก ได้แก่ มะเขือม่วงก้านดำ คะน้ายอดดอยคำ แปลงสาธิตการปลูกไม้ผลเมืองร้อน ได้แก่ มะม่วงพันธุ์จากต่างประเทศ มะเฟือง สายพันธุ์ไต้หวัน มะปราง เสาวรส อโวคาโด บ๊วย และท้อ, แปลงไม้ดอกไม้ประดับ การปลูกกุหลาบหนู และแปลงพืชสมุนไพร ได้แก่ ตะไคร้หอม เพื่อนำมาสกัดเป็นน้ำมันหอมระเหย ท่องเที่ยวเชิงวัฒนธรรมภายในหมู่บ้านห้วยต้ม ชมวิถีชีวิตชาวเขาเผ่ากะเหรี่ยง ณ บ้านกะเหรี่ยงโบราณ บ้านน้ำบ่อน้อย และภูมิปัญญาท้องถิ่น เช่น การทอผ้าแบบทอมือโบราณพื้นบ้านโดยใช้กี่กระตุก ใช้วัสดุธรรมชาติในท้องถิ่นย้อมสี มีลวดลายโบราณ เช่น เสื้อ กางเกง ผ้าถุง กระเป๋าสะพาย ผ้าห่ม การทำเครื่องเงินที่ใช้วัตถุดิบเป็นเงินแท้ มีลวดลายเป็นเอกลักษณ์ของชนเผ่ากะเหรี่ยง เช่น สร้อยคอ กำไล แหวน การทำเครื่องประดับจากกะลามะพร้าว เครื่องจักรสาน ภายในศูนย์ฯ มีบ้านพักและเต็นท์บริการ

Nearby Location: ตำบลนาทราย อำเภอลี้ ใกล้ศูนย์เด็กเล็กบ้านเด็กยางมลู  
Address: หมู่ 12 บ้านเด่นยางพลู
Region: ภาคเหนือ
Alley: 
Road: 
Subdistrict: 
District: ลี้
Province: ลำพูน
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: โครงการหลวง/โครงการพระราชดำริ
Facilities Contact: 
Telephone: 0 5351 8059, 0 5328 1238  
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.30 16.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.729675982779632, 98.94293043341466
UUID: 74b222c8-1df0-42fb-8dac-a26415c36c0d
Created Date: 2024-09-23
Updated Date: 2024-09-23
URL: 
Published Date: 