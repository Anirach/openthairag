Title: ศูนย์ศิลปาชีพพิเศษทักษิณราชนิเวศน์
Content: ตั้งอยู่ในบริเวณเขตพระราชฐานชั้นนอกของพระตำหนักทักษิณราชนิเวศน์ อำเภอเมือง จังหวันราธิวาส ศูนย์ศิลปาชีพแห่งนี้เริ่มต้นมาจากการที่สมเด็จพระนางเจ้าฯ พระบรมราชินีนาถ มีพระราชประสงค์จะส่งเสริมอาชีพการทำเครื่องปั้นดินเผาให้เป็นอาชีพเสริมแก่ราษฎรในภาคใต้ ดังนั้นเมื่อต้นปี พ.ศ. 2528 จึงทรงเริ่มดำเนินการจากพระราชทรัพย์ส่วนพระองค์ต่อมาหน่วยราชการหลายหน่วยได้เข้าร่วมดำเนินการสนับสนุน เช่น กองทัพภาคที่ 4 ช่วยถมที่และปรับพื้นที่ สถาบันวิจัยวิทยาศาสตร์และเทคโนโลยีแห่งประเทศไทยช่วยจัดสร้างอาคารฝึกอาชีพ ศูนย์ถ่ายทอดเทคโนโลยี สำนักงานปลัดกระทรวงวิทยาศาสตร์เทคโนโลยีและการพลังงานสนับสนุนวัสดุครุภัณฑ์ในการฝึกอบรม กรมวิทยาศาสตร์บริการจัดวิทยากรไปทำการฝึกอบรม และกรมทหารราบที่ 3 กองพลนาวิกโยธินค่ายจุฬาภรณ์สนับสนุนการขนส่งผลิตภัณฑ์จากศูนย์ฯ ไปยังมูลนิธิส่งเสริมศิลปาชีพฯ ที่สวนจิตรลดา 

ในช่วง พ.ศ. 2535 มูลนิธิฯ ส่งเจ้าหน้าที่ 3 รายไปประจำ ณ ศูนย์ศิลปาชีพแห่งนี้ ประกอบด้วย ครูผู้สอน 1 ราย ผู้ช่วยครู 1 ราย และเจ้าหน้าที่ธุรการอีก 1 ราย โดยมีกองทัพภาคที่ 4 ส่งเจ้าหน้าที่ทหารอีก 4 5 นาย มาช่วยดูแลความเป็นอยู่ของสมาชิกในศูนย์ฯ 

จำนวนสมาชิกของศูนย์ศิลปาชีพเครื่องปั้นดินเผาพระตำหนักทักษิณราชนิเวศน์นั้นไม่แน่นอน ขึ้นอยู่กับการประกอบอาชีพเกษตรกรรมเป็นหลักเช่นในฤดูทำนาหรือกรีดยางสมาชิกก็ลดลง เมื่อสมาชิกว่างจากการทำนาหรือกรีดยางแล้วก็กลับมาทำเครื่องปั้นดินเผาเพิ่มขึ้น 

อย่างไรก็ตามศูนย์ศิลปาชีพแห่งนี้ก็มีสมาชิกประจำอยู่ประมาณ 40 50 คน ทั้งประเภทที่มีฝีมือดี ได้รับค่าตอบแทนเป็นรายเดือนและที่ฝีมือปานกลางได้ค่าแรงเป็นรายวันแต่ละคนจะมีรายได้เพิ่มขึ้นจากการประดิษฐ์เครื่องปั้นดินเผาตั้งแต่ 3,500   6,000 บาทต่อเดือนโดยประมาณ นับเป็นรายได้เสริมที่น่าพอใจสำหรับครอบครัวของสมาชิกที่ส่วนใหญ่ยังประกอบอาชีพเกษตรกรรมเป็นอาชีพหลัก

Nearby Location: อยู่ที่อาคารศิลปาชีพภายในพระตำหนักทักษิณราชนิเวศน์ ตำบลกะลุวอเหนือ เมืองนราธิวาส
Address: ศูนย์ศิลปาชีพพิเศษทักษิณราชนิเวศน์
Region: ภาคใต้
Alley: 
Road: 
Subdistrict: 
District: เมืองนราธิวาส
Province: นราธิวาส
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: โครงการหลวง/โครงการพระราชดำริ
Facilities Contact: 
Telephone: 0 7353 5116
Email: 
Website: www.panyathai.or.th
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 09.00 16.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 6.4233708, 101.8721947
UUID: 3c925d26-f727-436a-8d89-6293af9771f1
Created Date: 2024-09-23
Updated Date: 2024-09-23
URL: 
Published Date: 