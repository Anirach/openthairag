Title: บ้านวงศ์บุรี (Vongburi House)
Content: คุ้ม เป็นคำที่ชาวบ้านใช้เรียกบ้านของเจ้านายที่มีอำนาจในการปกครอง หรือ เจ้านายในตำแหน่ง  เจ้าขัน 5 ใบ คือ เจ้าหลวงผู้ครองนนคร เจ้าอุปราชหอหน้า เจ้าราชบุตร เจ้าราชวงศ์ และเจ้าบุรีรัตน์  คุ้มวงศ์บุรี เป็นคุ้มที่มีฐานะพิเศษ เนื่องด้วยเป็นที่พำนักของอดีตชายาของเจ้าหลวงฯ จึงสามารถขนานนามว่า  คุ้ม  ได้ โดยสร้างขึ้นตามดำริของแม่เจ้าบัวถา มหายศปัณญา ชายาองค์แรกของเจ้าหลวงพิริยะเทพวงศ์ เจ้าหลวงเมืองแพร่องค์สุดท้าย เพื่อเป็นของกำนัลในการเสกสมรสระหว่างเจ้าสุนันตา ผู้เป็นบุตรีพระยาบุรีรัตน์(น้องชาย) ที่รับมาเป็นบุตรีบุญธรรม กับ คุณหลวงพงษ์พิบูล(เจ้าพรหม วงศ์พระถาง) โดยทั้งสองได้ใช้เรือนหลังนี้เป็นเรือนหอในพิธีเสกสมรสด้วย คุ้มวงศ์บุรี เริ่มก่อสร้างในปี พ.ศ.2440 แล้วเสร็จในปี พ.ศ.2443 โดยนายช่างชาวจีน จากมณฑลกวางตุ้ง มาเป็นผู้ควบคุมการก่อสร้างและมีช่างพื้นเมืองเป้นผู้ช่วยจนเสร็จสมบูรณ์ เป็นเรือนไม้สักทองขนาดใหญ่ 2 ชั้น ทรงไทยผสมยุโรป สีชมพูอ่อน ซึ่งเป็นสีดั้งเดิม ประดับตกแต่งด้วยลวดลายไม้ฉลุที่เรียกว่า  ขนมปังขิง  หรือ  Ginger Bread  ทั่วอาคาร เช่น หน้าจั่ว ชายน้ำ ช่องลม กรอบเช็ดหน้าเหนือประตูและหน้าต่าง ระเบียง และภายในอาคาร ซึ่งปรากฏเป็นลายพรรณพฤกษาและเครือเถาว์ ซึ่งเป็นพระราชนิยมมาตั้งแต่สมัย รัชกาลที่ 5 ฐานรากของอาคารเป็นท่อนไม้ซุงขนาดใหญ่วางเรียงกัน ก่อนจะก่ออิฐเทปูนทับลงไป เพื่อเสริมสร้างความมั่นคงของอาคาร วัสดุหลักในการก่อสร้าง คือ ไม้สักทองคุณภาพดีที่สุด อาคารใช้เทคนิคการเข้าลิ้นสลักไม้ ไม่ตอกตะปูแต่เป็นการตอกลิ่มไม้แทน ซึ่งเป็นแอกลักษณ์ของเรือนเครื่องสับตามแบบงานช่างไทยโบราณแต่เดิม หลังคามุงด้วยไม่แป้นเกล็ด ระหว่างอาคารส่วนหน้าและส่วนหลังมีการเชื่อมต่อด้วย  ชาน  และมีการยกระดับของพื้นที่ขึ้นเรียกว่า  เติ๋น  ใช้เป็นส่วนนั่งเล่นพักผ่อนและรับประทานอาหาร ปัจจุบันคุ้มวงศ์บุรี ได้เปิดเป็น  พิพิธภัณฑ์  จัดแสดงประวัติความเป็นมาของบ้าน วิถีชีวิตของเจ้านายในอดีต ผ่านข้าวของเครื่องใช้ที่ตกทอดมาในตระกูลที่ยังมีความสมบูรณ์และสวยงามอยู่

Nearby Location: ถนนหลังจวนผู้ว่า 4 แยกพระนอนเหนือ ใกล้กับวัดพงษ์สุนันท์
Address: 50
Region: ภาคเหนือ
Alley: 
Road: คำลือ
Subdistrict: ในเวียง
District: เมืองแพร่
Province: แพร่
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 080 452 8888 / 0 5462 0153
Email:  yv.vongburi@hotmail.com
Website: 
Facebook: https://www.facebook.com/vongburihouse
Instagram: 
Line: 
TikTok: 
YouTube: 
Start-End: ทุกวัน 09.00 17.00 น. (ถ้าเป็นหมู่คณะโทรแจ้งล่วงหน้า 1 วัน)
Activity: 
Suitable Duration: 
Fee (TH): 30.0
Fee (TH Kid): 30.0
Fee (EN): 30.0
Fee (EN Kid): 30.0
Remark: 
Location: 18.1434157, 100.1363435
UUID: 9e14abf9-913e-4dab-8175-0223e3ba4b91
Created Date: 2024-09-23
Updated Date: 2024-09-23
URL: 
Published Date: 