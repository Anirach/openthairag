Title: น้ำตกบริพัตร (Boribhat Waterfall)
Content: น้ำตกบริพัตร ตั้งอยู่ในเขตรักษาพันธุ์สัตว์ป่าโตนงาช้าง เป็นน้ำตกขนาดเล็ก แต่ก็เป็นที่นิยมของนักท่องเที่ยว เพราะเป็นจุดแวะพักระหว่างทางไป จ.สตูล ตั้งอยู่ท่ามกลางธรรมชาติของป่าดงดิบชื้น มีทั้งหมดเจ็ดชั้น แต่นักท่องเที่ยวนิยมมาพักผ่อนที่ชั้นล่างๆ เพราะมีทางเดินเข้าถึงได้อย่างสะดวกสบาย มีน้ำตลอดปี บริเวณธารน้ำตกมีโขดหิน รากไม้ ที่วางตัวระเกะระกะอยู่ทั่วไป ช่วยเพิ่มความงามให้กับน้ำตกไม่น้อย
บริเวณน้ำตกเป็นที่ร่มรื่นและเย็นฉ่ำด้วยละอองน้ำ มีต้นไม้นานาพันธุ์ทั้งไม้ดอกและไม้ยืนต้น เสียงเหล่านกส่งเสียงร้องเรียกหากันอย่างน่าฟัง มีความปลอดภัยสูง เพราะมีเจ้าหน้าที่ของอุทยานดูแลอยู่ตลอดเวลา การคมนาคมสะดวกสบาย มีถนนราดยางถึงริมน้ำตก ที่จอดรถกว้างขวาง เนื่องจากเป็นวนอุทยาน จึงมีระเบียบที่เคร่งครัดอย่างหนึ่งคือ ห้ามเก็บหรือน้ำวัตถุหรือสิ่งใด ๆ ที่เป็นธรรมชาติในอุทยาน เช่น พืชพันธุ์ สัตว์ หรือแม้แต่ก้อนหิน ออกไปจากอุทยานอย่างเด็ดขาด
วนอุทยานน้ำตกบริพัตร สงขลา เป็นสถานที่ที่ผู้มาเยือนรัตภูมิน่าจะไปเยี่ยมชมอย่างยิ่ง เพราะธรรมชาติสวยงามมีพืชพรรณหลากหลายที่จะหาชมที่อื่นได้ยาก ตั้งแต่เดือนมิถุนายนถึงเดือนกันยายน ซึ่งเป็นฤดูผลไม้ของภาคใต้ จะมีผลไม้วางขายตลอดเส้นทางที่ผ่านเป็นผลไม้สดที่มีคุณภาพและราคาย่อมเยา เช่น เงาะ ทุเรียน มังคุด จำปะดะ ลองกอง ฯลฯ ล้วนแต่มีรสชาติเป็นที่ติดใจของผู้ที่ลิ้มลอง

Nearby Location: ตั้งอยู่ในเขตรักษาพันธุ์สัตว์ป่าโตนงาช้าง หมู่ที่ 10 ตำบลเขาพระ อำเภอรัตภูมิ
Address: หมู่ 10
Region: ภาคใต้
Alley: 
Road: 
Subdistrict: 
District: รัตภูมิ
Province: สงขลา
Category: แหล่งท่องเที่ยวทางธรรมชาติ
Sub Type: เขตรักษาพันธุ์สัตว์ป่า
Facilities Contact: 
Telephone: 0 7431 1020
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.30   16.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 6.994472, 100.1495346
UUID: 3b3bc6bf-9686-4fd1-a9d0-a4e228fd8785
Created Date: 2024-09-23
Updated Date: 2024-09-23
URL: 
Published Date: 