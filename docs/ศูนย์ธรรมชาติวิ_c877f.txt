Title: ศูนย์ธรรมชาติวิทยาดอยสุเทพเฉลิมพระเกียรติฯ (Doi Suthep Nature Study Center)
Content: ศูนย์ธรรมชาติวิทยาดอยสุเทพเฉลิมพระเกียรติฯ ศูนย์ธรรมชาติวิทยาดอยสุเทพเฉลิมพระเกียรติฯ มหาวิทยาลัยเชียงใหม่ เปิดนิทรรศการถาวร มหัศจรรย์ดอยสุเทพ ให้ศูนย์ธรรมชาติวิทยาศาสตร์ดอยสุเทพฯ เป็นศูนย์ข้อมูลความรู้เกี่ยวกับดอยสุเทพ ให้แก่นักเรียน นักศึกษา และประชาชน นักท่องเที่ยวที่จะเดินทางขึ้นไปเที่ยวบนดอยสุเทพ โดยมีความรู้เกี่ยวกับธรรมชาติ และดอยสุเทพ เพื่อจะได้หวงแหนและอนุรักษ์ทรัพยากรอันมีค่าต่อไป ศูนย์ธรรมชาติวิทยาดอยสุเทพฯ มหาวิทยาลัยเชียงใหม่ ก่อตั้งเมื่อ พ.ศ.2539 ในวโรกาสที่พระบาทสมเด็จพระเจ้าอยู่หัวภูมิพลอดุลยเดชฯ ทรงครองราชย์ครบ 50 ปี ทั้งนี้ เพื่อเป็นแหล่งความรู้เกี่ยวกับดอยสุเทพในด้านธรรมชาติวิทยารวมถึงประวัติศาสตร์ วัฒนธรรมและชุมชน ผ่านสื่อผสมหลายรูปแบบ จึงกล่าวได้ว่าเป็น Multimedia Museum แห่งแรกของประเทศไทย ผู้เข้าชมจะได้เพลิดเพลินกับสื่อผสมเต็มรูปแบบ และความรู้ที่หลากหลาย นอกจากนี้ ยังอาศัยแนวความคิดพิพิธภัณฑ์ขนาดเล็ก แต่มีเอกลักษณ์เป็นของตนเอง หรือเรียกว่า Boutique Museum โดยจัดแบ่งเนื้อหาการแสดงนิทรรศการออกเป็น 2 ส่วน คือ นิทรรศการชั่วคราว ซึ่งจะจัดแสดงสับเปลี่ยนเรื่องราวที่น่าสนใจทุก ๆ 4 เดือน ให้ได้ชมกัน ส่วนนิทรรศการถาวรได้เริ่มจัดทำตั้งแต่เดือนสิงหาคม กลางปี 2547 ที่ผ่านมา ซึ่งขณะนี้ได้เสร็จสมบูรณ์ พร้อมเปิดต้อนรับแก่นักท่องเที่ยวและผู้ที่สนใจเข้าเยี่ยมชมนิทรรศการถาวรดังกล่าวแล้วได้แบ่งเนื้อหาออกเป็นทั้งหมด 6 โซน ซึ่งนำเสนอเนื้อหาที่แสดงให้เห็นถึงความสัมพันธ์ของระบบนิเวศวิทยาบนดอยสุเทพ ทั้งในด้านธรณีวิทยา พืชพรรณ สัตว์ คน ที่พึ่งพาอาศัยซึ่งกันและกัน รวมถึงพระราชกรณียกิจของพระบาทสมเด็จพระเจ้าอยู่หัว ต่อพสกนิกรทั้งชาวไทยและชาวไทยภูเขาบนดอยสุเทพ ทั้งนี้ เพื่อให้ผู้เข้าชม นักท่องเที่ยว นักเรียน นักศึกษาได้รับทราบเกี่ยวกับธรรมชาติวิทยาบนดอยสุเทพ เพื่อให้มีจิตสำนึกที่รักและหวงแหนในคุณค่าของดอยสุเทพ ต่อทุกสรรพชีวิต ก่อนที่จะเดินทางไปท่องเที่ยวต่างๆ บนดอยสุเทพ นิทรรศการถาวร ประกอบด้วย Zone 1 ธรณีวิทยา ผู้เข้าชมจะได้พบกับภาพยนตร์แอนิเมชั่น เรื่อง กำเนิดโลกและภูเขา และการกำเนิดดอยสุเทพ การจัดแสดงแบบจำลองหน้าตัดชั้นดินดอยสุเทพ การจำลองแรงสั่นสะเทือนของแผ่นดินไหวในระดับต่างๆ Zone 2 นิเวศวิทยาน้ำและป่า ผู้เข้าชมจะได้สัมผัสกับน้ำตกและป่าจำลองเสมือนได้เข้าไปอยู่กลางป่าบนดอยสุเทพ ได้เรียนรู้เรื่องน้ำ อุทกวัฎจักร ป่าไม้บนดอยสุเทพ พืชพรรณที่ขึ้นเฉพาะบนดอยสุเทพและพืชหายากใกล้สูญพันธุ์ เพลิดเพลินไปกับเกมเห็ดมีพิษและไม่มีพิษ Zone 3 สัตว์และแมลง ผู้เข้าชมจะได้เรียนรู้เกี่ยวกับสัตว์และแมลงถึงวิวัฒนาการแต่ละยุคแต่ละสมัยตั้งแต่อดีตจนถึงปัจจุบัน ผ่านระบบMultimedia เต็มรูปแบบ พร้อมกันนั้น ยังมีกิจกรรมคือเกมรอยเท้าสัตว์ Zone 4 คนกับป่า ผู้เข้าชมจะได้เห็นภาพความสัมพันธ์ระหว่างคนกับป่ากลุ่มชาติพันธุ์ที่อาศัยอยู่บนดอยสุเทพ ทั้งในด้านดารดำรงชีวิต ประเพณีวัฒนธรรม ภูมิปัญญา และการละเล่นต่าง ๆ Zone 5 นิทรรศการหมุนเวียน ผู้เข้าชมจะได้รับความรู้ใหม่ๆ หรือเป็นประเด็นที่น่าสนใจทางด้านธรณ๊วิทยา ธรรมชาติวิทยา ประวัติศาสตร์ และศิลปวัฒนธรรมบนดอยสุเทพ ซึ่งเนื้อหาจะสับเปลี่ยนหมุนเวียนตลอดปี Zone 6 ในหลวงกับการพัฒนาที่สูง ผู้เข้าชมจะได้ทราบถึงพระราชกรณียกิจและพระราชดำริพระบาทสมเด็จพระเจ้าอยู่หัว ต่อโครงการที่สำคัญ เช่น โครงการหลวงที่ช่วยเหลือพสกนิกรโดยเฉพาะชาวไทยภูเขา นอกจากนี้ ศูนย์ธรรมชาติวิทยาดอยสุเทพฯ ยังได้จัดกิจกรรมมวลชนสัมพันธ์ อาทิ การแสดงดนตรีในสวน ค่ายเยาวชน การประกวดวาดภาพระบายสี การแข่งขันมินิมาราธอน เป็นต้น อันถือเป็นกิจกรรมสร้างสรรค์แก่ประชาชนในจังหวัดเชียงใหม่ และใกล้เคียง

Nearby Location: อยู่ที่มหาวิทยาลัยเชียงใหม่ ตำบลสุเทพ อำเภอเมืองเชียงใหม่
Address: 239
Region: ภาคเหนือ
Alley: 
Road: ห้วยแก้ว
Subdistrict: สุเทพ
District: เมืองเชียงใหม่
Province: เชียงใหม่
Category: แหล่งท่องเที่ยวทางธรรมชาติ
Sub Type: ศูนย์ศึกษาธรรมชาติ/พิพิธภัณธ์ธรรมชาติ (พืชพันธุ์)
Facilities Contact: 
Telephone: 0 5394 1451 3
Email: doisuthep@chiangmai.ac.th
Website: doisuthep.chiangmai.ac.th
Facebook: 
Instagram: 
Line: 
TikTok: 
YouTube: 
Start-End: 8.30 16.30
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.8103504, 98.9485851
UUID: d4f3663b-6573-4a31-a403-6946ac630fcd
Created Date: 2024-09-23
Updated Date: 2024-09-23
URL: 
Published Date: 