Title: วัดพระธาตุหนองจันทร์ (Wat Phrathat Nong Chan)
Content: พระธาตุหนองจันทร์ จะมีใครเป็นผู้สร้างเป็นเจดีย์ครั้งแรกไม่มีบ่งไว้ในตำนานเป็นหลักฐานแน่ชัด เพียงแต่สันนิษฐานกันว่าบูรณะเสริมสร้างขึ้นในสมัยขอมเรืองอำนาจเพราะมีฝีมือเงี้ยวปรากฏอยู่ต่อมาประมาณ พ.ศ. ๒๔๔๕ ครูบาภิจัย (ภิชัย) เจ้าอาวาสวัดกลาง อ.สอง ได้บูรณะขึ้นซึ่งรูปเดิมมีปรากฏอยู่คล้ายจอมปลวกใหญ่ ๆ เท่านั้น ต่อจากนั้นประมาณ พ.ศ. ๒๔๘๒ ท่านเจ้าคุณพระญาณสิทธิสุนทร (ชมภู กาละวงศ์) อดีตเจ้าคณะอำเภอสอง วัดเทพสุนทรินทร์ ได้เป็นหัวหน้าบูรณะก่อสร้างให้สูงขึ้นโดยทำพิธียกยอดพระธาตุและซ่อมแซมใหม่ เนื่องจากมีวาตภัย ลมแรงมาพัดพังทลายเสียหาย ฐานกว้างประมาณ ๑๒ ศอก สูงประมาณ ๒๐ ศอก สร้างวิหารติดด้านเหนือพระธาตุอีกหลัง กว้างประมาณ ๒๔ ศอก ยาวประมาณ ๓๐ ศอก จัดให้มีงานประจำปีมาแต่ดั้งเดิมคือ เดือน ๕ เพ็ญ ๓ ใต้ของทุก ๆ ปี ต่อมาเมื่อปี พ.ศ. ๒๕๐๙ ท่านพระครูสุวรรณธรรมกร อดีตเจ้าคณะอำเภอสอง วัดเทพสุนทรินทร์ ได้เป็นประธานก่อกำแพง ๔ ด้าน รอบพระธาตุเรียบร้อย จนถึง พ.ศ. ๒๕๒๑ พระอาจารย์มานพ ติกฺขวีโร ได้บูรณะต่อมีหุ้มองค์พระธาตุด้วยทองเหลือง สร้างถนนกคอนกรีตรอบพระธาตุ สร้างกฏิ ศาลาการเปรียญและกำลังสร้างพระเจ้า ๙ วา ๓ ศอก อยู่ในขณะนี้ด้วย วัดพระธาตุหนองจันทร์ เป็นปูชนียสถานที่สำคัญแห่งหนึ่งในอำเภอสองเป็นคู่กับพระธาตุพระลอ ตั้งอยู่ตำบลห้วยหม้าย ทางทิศตะวันตกของฝั่งแม่น้ำยมห่างจากที่ว่าการอำเภอสองประมาณ ๑๒ กิโลเมตร ห่างจากถนนสายสอง &ndash; งาว ทิศตะวันตกบ้านลูนิเกต ไปประมาณ ๓ กิโลเมตร

Nearby Location: จากอำเภอเมืองไป 54 กิโลเมตร เลยแยก อำเภอลอง ประมาณ 7 กิโลเมตร อยู่ตำบลบ้านหนุน อำเภอสอง
Address: 
Region: ภาคเหนือ
Alley: 
Road: 
Subdistrict: แดนชุมพล
District: สอง
Province: แพร่
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 5450 8557
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 8.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.46649889822437,100.14973961639019
UUID: 573ac48b-226e-482b-bd4f-c32d8e8ce457
Created Date: 2024-09-23
Updated Date: 2024-09-23
URL: 
Published Date: 