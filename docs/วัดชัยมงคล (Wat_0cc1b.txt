Title: วัดชัยมงคล (Wat Chai Mongkhon)
Content: วัดชัยมงคลตั้งขึ้นในสมัยรัชกาลที่ ๔ พระบาทสมเด็จพระจอมเกล้าเจ้าอยู่หัว แห่งกรุงรัตนโกสินทร์ เดิมมีชื่อว่า วัดโคกเสม็ดเพราะตั้งอยู่บนเนินทรายที่มีต้นเสม็ดอยู่จำนวนมาก ต่อมาเปลี่ยนชื่อเป็น วัดชัยมงคล เล่ากันว่าสมัยท่านพระครูพรหมเวชวุฒิคุณ เป็นเจ้าอาวาส แรกเริ่มการสร้างวัดนี้ ได้มีพระภิกษุ ๒ รูป คือ พระอาจารย์ชัย, พระอาจารย์เพชร ทั้ง ๒ รูป เป็นชาวกลันตัน ท่านเป็นนักปฏิบัติกรรมฐาน ได้เดินทางจารึกแสวงบุญมาพักปักกลดบำเพ็ญสมณธรรมอยู่นอกกำแพงเมืองสงขลาด้าน ทิศตะวันออก สมัยนั้นบริเวณแถบนี้เป็น ป่าไม้ไม่มีบ้านคนอยู่อาศัย ท่านทั้งสองจึงได้ชักชวนประชาชนผู้มีความศรัทธาเลื่อมใส จัดสร้างวัดขึ้น สองวัด อยู่ใกล้ๆ กัน แบ่งกันปกครองรูปละวัด วัดที่พระอาจารย์ชัยปกครอง มีนามว่า “วัดโคกเสม็ด” (วัดชัยมงคล) เรียกชื่อวัดตามสัญลักษณ์ของภูมิประเทศ เพราะตั้งอยู่บนเนินทรายที่มีป่าไม้เสม็ดขึ้นหนาแน่น ส่วนวัดที่พระอาจารย์เพชรปกครอง มีนามว่า “วัดโคกขี้หนอน” (วัดเพชรมงคล) เพราะตั้งอยู่บนเนินทรายที่ป่าไม้มีหนอนขึ้นหนาแน่น

วัดชัยมงคลนี้เป็นได้รับการสถาปนาขึ้นเป็นพระอารามหลวงในสมัยที่พระมหาแฉล้ม เขมปญโญ เป็นเจ้าอาวาส ในปี ๒๕๑๘ และในสมัยพระอาจารย์ศรีเป็นเจ้าอาวาสท่านแตกฉานในภาษาบาลีและได้เดินทางไปประเทศศรีลังกาเพื่อแสวงหาพระบรมสารีริกธาตุและได้ พระบรมสารีริกธาตุ สมปรารถนา จากเศรษฐีชาวลังกา ซึ่งเป็นของประจำสกุลมาหลายชั่วอายุ และได้มาจากพระสถูปเจดีย์เมื่อครั้งทำการปฏิสังขรณ์ พระสถูปใหม่ พระอาจารย์นะ ติสสฺโร เมื่อได้พระบรมสารีริกธาตุ สมปรารถนาแล้วก็ได้อัญเชิญกลับมาเมืองไทยพร้อมกับนำหน่อพระศรีมหาโพธิ์มา ๓ ต้น กลับถึงเมืองไทยที่จังหวัดสงขลา พ.ศ. ๒๔๓๖ ได้ชักชวนอุบาสกอุบาสิกา จัดสร้างพระสถูปเจดีย์สำหรับบรรจุพระบรมสารีริกธาตุจนสำเร็จเรียบร้อย

Nearby Location: ตั้งอยู่ ถนนชัยมงคล ตำบลบ่อยาง เมืองสงขลา หลังสถานีรถไฟสงขลา 
Address: 
Region: ภาคใต้
Alley: 
Road: 
Subdistrict: 
District: เมืองสงขลา
Province: สงขลา
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 7423 1055,0 7424 3747
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.30   17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 7.19839, 100.5965978
UUID: 4a5c34f4-ee23-4efe-b46e-a7147c2eecc0
Created Date: 2024-09-23
Updated Date: 2024-09-23
URL: 
Published Date: 