Title: พิพิธภัณฑ์พระธาตุพระอริยสงฆ์ไทย (Relics museum Thai noble monks)
Content: จากความเลื่อมใสศรัทธาในพระพุทธศาสนาของ คุณฆรณี แสงมณี จนได้สร้างวาสนา บารมี สืบทอดและทำนุบำรุงพระพุทธศาสนา ศึกษาพระธรรมคำสั่งสอนและอุปัฏฐากพระอริยสงฆ์มาอย่างยาวนานกว่า 25 ปี ได้รับมอบอัฐิธาตุ เกศาธาตุ และอังคารธาตุ ของพระอริยสงฆ์ทั่วประเทศไทย ซึ่งปัจจุบันได้มีการเปลี่ยนแปลงแปรเป็นพระธาตุกว่า 471 องค์ ที่ถูกรวมรวมไว้ใน   อาคารพิพิธภัณฑ์พระธาตุ พระอริยสงฆ์ไทย   เพื่อบูชาคุณพ่อแม่ครูบาอาจารย์ พระอริยสงฆ์และให้ประชาชนทั่วไปได้มีโอกาสได้กราบไหว้สักการะบูชาเป็นบุญวาสนาเป็นที่ยึดเหนี่ยวจิตใจ แสดงให้เห็นว่าปัจจุบันนี้ก็ยังมีการปฏิบัติเพื่อบรรลุธรรมของพระอรหันต์นั้นยังมีอยู่จริง 
       ภายในอาคาร พิพิธภัณฑ์พระธาตุ พระอริยสงฆ์ไทย มีห้องโถงใหญ่เป็นการจัดแสดงอัฐิธาตุ เกศาธาตุ และอังคารธาตุ ของพระอริยสงฆ์ทั่วประเทศไทย ทั้งที่ได้ละสังขารแล้วและยังมีชีวิตอยู่มากกว่า 400 องค์ อาทิเช่น   หลวงปู่เสาร์ กันตสีโล, หลวงปู่มั่น ภูริทัตโต, หลวงปู่จันทร์ศรี จันททีโป, หลวงปู่จวน กุลเชฏโฐ,  หลวงตามหาบัว ญาณสัมปันโน, หลวงปู่อินทร์ถวาย สันตัสสโก เป็นต้น และพระรูปเหมือนพระอริยสงฆ์จำนวนมาก อีกห้องเป็นห้องที่มีบุษบกเป็นที่ประดิษฐานพระบรมสารีริกธาตุและพระพุทธรูปที่มีความสำคัญและศักดิ์สิทธิ์ ซึ่งสามารถกราบไหว้ขอพรและนั่งสมาธิได้ในห้องนี้ 
      อาคารพิพิธภัณฑ์พระธาตุ พระอริยสงฆ์ไทย ได้มีพิธีวางศิลาฤกษ์ในวัน ที่ 5 มีนาคม 2564 โดยมี พระญาณรักขิต เป็นองค์ประธานในพิธี และได้มีพิธีเปิดอย่างเป็นทางการเมื่อวันที่ 25 มกราคม 2565 ปัจจุบันได้มีพระอริยสงฆ์หลายรูปได้เดินทางมาเยี่ยมชม รวมถึงเจ้าคุณสมเด็จพระมหาวีรวงศ์ (สุชิน อัคคชิโต) กรรมการมหาเถรสมาคม เลขานุการสมเด็จพระสังฆราช ซึ่งมีภาพถ่ายจัดแสดงอยู่ด้านในพิพิธภัณฑ์ ด้านข้างอาคารมีร้านให้บริการเครื่องดื่ม เช่น กาแฟ น้ำมะนาวโซดา โกโก้เย็น ชาเขียวเย็น เป็นต้น 
สามารถติดต่อสอบถามข้อมูลเพิ่มเติมเบอร์โทรศัพท์หรือ line  081 0480505  หรือ Facebook :  พิพิธภัณฑ์พระธาตุ พระอริยสงฆ์ไทย  
เปิดให้บริการทุกวัน ตั้งแต่เวลา 08.30 น &ndash; 16.30 น

Nearby Location: 175 หมู่ 1
Address: 
Region: ภาคตะวันออกเฉียงเหนือ
Alley: 5 ตุลา 1
Road: ถนนอุดร หนองคาย
Subdistrict: กุดสระ
District: เมืองอุดรธานี
Province: อุดรธานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 064 6958092,081 048 0505
Email: 
Website: https://sites.google.com/view/museumrelicsthai/%E0%B8%AB%E0%B8%99%E0%B8%B2%E0%B9%81%E0%B8%A3%E0%B8%8
Facebook: https://www.facebook.com/MuseumRelicsHolyThaiMonks
Instagram: 
Line: 
TikTok: 
YouTube: 
Start-End: 08.30 16.30 น.
Activity: 
Suitable Duration: 
Fee (TH): 50.0
Fee (TH Kid): 10.0
Fee (EN): 0.0
Fee (EN Kid): 0.0
Remark: 
Location: 17.43757399493434,102.79084914254757
UUID: 6ff16c2b-b75d-42a8-84ab-24eaa0136a9f
Created Date: 2024-09-23
Updated Date: 2024-09-23
URL: 
Published Date: 