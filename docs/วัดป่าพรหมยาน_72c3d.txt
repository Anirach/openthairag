Title: วัดป่าพรหมยาน
Content: "วัดป่าพรหมยาน ฉะเชิงเทรา"   อุทยานธรรม ศูนย์การเรียนรู้ทางพระพุทธศาสนา Theravada Meditation Center ไหว้พระ ขอพร ๙ มหาสักการะ ๙ มหามงคลโชคลาภ
                 ***ประวัติวัดป่าพรหมยาน***
       วัดป่าพรหมยานเป็นวัดในสังกัดธรรมยุตนิกาย ตั้งอยู่ เลขที่ ๓๔/๕ หมู่ ๖ ต.วังเย็น อ.แปลงยาว จ.ฉะเชิงเทรา โดยมี พระอาจารย์รุจิชัย ฐิติญาโณ เป็นผู้ริเริ่มก่อตั้งวัดตั้งแต่ประมาณ ๑๕ ปีก่อน จากการที่พระอาจารย์รุจิชัยฯ ได้ออกเดินทางหาที่ปลีกวิเวก ปฏิบัติธรรมบำเพ็ญภาวนา จนมาถึงที่บริเวณตั้งวัดในปัจจุบัน พิจารณาเห็นว่าเป็นที่สัปปายะ เหมาะแก่การปฏิบัติธรรม บำเพ็ญภาวนา จึงได้เริ่มสร้างที่พักพิงพออยู่แก่การปฏิบัติ 
       จากนั้น พระอาจารย์ฯ จึงได้พำนักจำพรรษาอยู่ที่นั่นตลอดมา จากข้อวัตร ปฏิปทา และความมีเมตตาที่พระอาจารย์ฯ ได้มีต่อศรัทธาญาติโยมที่แวะเวียนเข้ามาทำบุญและปฏิบัติธรรม ตลอดจนมาขอความสงเคราะห์ในเรื่องต่าง ๆ ทั้งเป็นที่พึ่งทางใจยามทุกข์เดือดร้อน และการรักษาโรคภัยไข้เจ็บ ด้วยความที่พระอาจารย์ฯ ท่านมีความรู้เรื่องยาสมุนไพร จึงทำให้มีศรัทธาเพิ่มขึ้นมาเรื่อย ๆ จนกระทั่งพระอาจารย์ฯ ได้มีดำริที่จะสร้างวัด ณ ที่แห่งนี้ขึ้น 
       โดยเบื้องต้นได้จัดสร้างเสนาสนะ กุฏิ ศาลา ที่จำเป็นขึ้นเป็นที่พักสงฆ์ก่อน ชื่อว่า “ที่พักสงฆ์สวนสมุนไพรป่าพรหมยาน” และได้พัฒนาเจริญขึ้นเรื่อย ๆ จากการสนับสนุน แรงศรัทธาของญาติโยมทั้งหลาย จนกระทั่งพระอาจารย์รุจิชัยฯ ได้มรณภาพในปีพ.ศ. ๒๕๔๙ ที่พักสงฆ์ก็ได้มีการพัฒนาสืบเนื่องมาจนก่อตั้งขึ้นเป็นวัดได้สำเร็จสมบูรณ์ ในปีพ.ศ. ๒๕๕๔
       ปัจจุบัน พระปลัดเกียรติณรงค์ กิตฺติวฑฺฒโน เป็นเจ้าอาวาส มีพระภิกษุอยู่จำพรรษารวม ๕ รูป
จุดเด่น สมเด็จองค์ปฐมเรืองแสง ลานธรรมพุทธจักรวาล

Nearby Location: วัดป่าพรหมยาน อ.แปลงยาว จ.ฉะเชิงเทรา
Address: 34/5 ม.6
Region: ภาคตะวันออก
Alley: 
Road: 
Subdistrict: 
District: แปลงยาว
Province: ฉะเชิงเทรา
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 873010697
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน เวลา 06.00   22.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.5784934, 101.2870764
UUID: fe95032e-a849-4709-8a91-eca355a592f3
Created Date: 2024-09-23
Updated Date: 2024-09-23
URL: 
Published Date: 