Title: โครงการคชอาณาจักร จังหวัดสุรินทร์ (Elephant Kingdom Surin by ZPOT)
Content: โครงการคชอาณาจักร จังหวัดสุรินทร์ เป็นหน่วยงานในสังกัดองค์การสวนสัตว์ในพระบรมราชูปถัมภ์ กระทรวงทรัพยากรธรรมชาติและสิ่งแวดล้อม มีวัตถุประสงค์การก่อตั้งขึ้นเพื่อช่วยเหลือช้างเร่ร่อนที่เป็นปัญหาอยู่ในเมืองใหญ่ในปัจจุบัน ควาญช้างนำช้างมาเดินเร่ขายอาหารช้าง จากสภาพความแออัดของเมืองหลวงทำให้ช้างเกิดการบาดเจ็บ และล้มตายจากอุบัติเหตุ บางครั้งเกิดความเครียด อาละวาด ทำร้ายประชาชนให้เห็นอยู่บ่อยครั้ง ในการนี้ สมเด็จพระนางเจ้าสิริกิติ์ พระบรมราชินีนาถ ทรงมีพระราชเสาวนีย์ ในคราวถวายรายงานการเพาะขยายพันธุ์สัตว์ป่าหายากขององค์การสวนสัตว์ โปรดให้มีการดูแลและอนุรักษ์พันธุ์ช้างไทยด้วย    

  เนื่องจากช้างเป็นสัตว์สำคัญ คู่บ้าน คู่เมือง และถือว่าเป็นสัญลักษณ์ของชาติ ควรได้รับการคุ้มครองและปกป้องให้มีชีวิตความเป็นอยู่ที่ดีขึ้น และองค์การสวนสัตว์ได้น้อมนำมาปฏิบัติ เป็นที่มาของโครงการนำช้างคืนถิ่น องค์การสวนสัตว์ในพระบรมราชูปถัมภ์ หรือโครงการคชอาณาจักร จังหวัดสุรินทร์ ในปี พ.ศ. 2552 ต่อมาองค์การสวนสัตว์ได้รับงบประมาณจากการแปรญัตติของรัฐบาลในสมัยนั้น เป็นจำนวน 22 ล้านบาท เพื่อเริ่มต้นโครงการนำช้างคืนถิ่น และผูกพันงบประมาณมาถึงปี พ.ศ. 2553 มีการจัดสรรงบประมาณสำหรับการจัดหาอาหารช้างอีก 3 ล้านบาท เพื่อแก้ปัญหาเบื้องต้นสำหรับในช่วงฤดูแล้ง ได้มีการจัดทำผังแม่บทโครงการคชอาณาจักร จังหวัดสุรินทร์ขึ้น และในปีงบประมาณ พ.ศ. 2554 ได้รับงบลงทุนจากรัฐบาลอีก 58.6 ล้านบาทสำหรับการก่อสร้างโครงสร้างพื้นฐานตามแผนแม่บท ต่อมาโครงการฯ ได้รับช้างเร่ร่อนเข้าร่วมโครงการฯ ในปี พ.ศ. 2553 ทั้งสิ้น 100 เชือก ปี พ.ศ. 2554 จำนวน 133 เชือก ปี พ.ศ. 2555 จำนวน 157 เชือก ปี พ.ศ. 2556 จำนวน 160 เชือก ปี พ.ศ. 2556 &ndash; 2558 จำนวน 170 เชือก ในปีงบประมาณ พ.ศ. 2559 2560 เป้าหมายกำหนดรับช้าง จำนวน 200 เชือก 
 กิจกรรมการท่องเที่ยวเชิงอนุรักษ์ธรรมชาติ เพื่อให้คงความสวยงามตามธรรมชาติและฟื้นฟูสภาพแวดล้อมเสื่อมโทรมให้มีคุณค่ามากขึ้น ในปัจจุบันโครงการคชอาณาจักร จังหวัดสุรินทร์ ได้จัดกิจกรรมที่หลากหลาย เช่น กิจกรรมนั่งช้างชมไพร พาช้างอาบน้ำ กิจกรรมตั้งแคมป์กางเต็นท์ที่ลำน้ำชี การทำกระดาษจากมูลช้าง กิจกรรมต่างๆ ได้รับความสนใจอย่างแพร่หลาย ซึ่งเป็นการท่องเที่ยว รูปแบบใหม่ที่เกิดขึ้นในจังหวัดสุรินทร์ ซึ่งโครงการคชอาณาจักร จังหวัดสุรินทร์ ได้ตระหนักถึงความสำคัญของการท่องเที่ยวเชิงอนุรักษ์ธรรมชาติ จึงได้รับการประสานความร่วมมือจากนายอำเภอ อำเภอท่าตูม จังหวัดสุรินทร์ เพื่อผลักดันให้เกิดสถานที่ท่องเที่ยวแห่งใหม่ของจังหวัดสุรินทร์

Nearby Location: 
Address: 
Region: ภาคตะวันออกเฉียงเหนือ
Alley: 
Road: 
Subdistrict: กระโพ
District: ท่าตูม
Province: สุรินทร์
Category: แหล่งท่องเที่ยวทางธรรมชาติ
Sub Type: จุดชมวิว
Facilities Contact: 
Telephone: 044   558501
Email: elephantkingdomsurin@gmail.com
Website: https://surin.zoothailand.org
Facebook: https://www.facebook.com/ElephantKingdomSurin/about
Instagram: 
Line: 
TikTok: 
YouTube: 
Start-End: 08.00 16.30
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.253754, 103.490569
UUID: 41f0b792-fe35-40e0-9afd-b8a9e533239c
Created Date: 2024-09-23
Updated Date: 2024-09-23
URL: 
Published Date: 