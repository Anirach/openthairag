Title: วัดธรรมาธิปไตย (Wat Thammathipatai)
Content: ธรรมาธิปไตย ตั้งอยู่เลขที่ 7 ถนนสำราญรื่น ตำบลท่าอิฐ อำเภอเมืองจังหวัดอุตรดิตถ์ อยู่ในเขตเทศบาลเมืองอุตรดิตถ์ ประเภทวัดราษฎร์ นิกายมหานิกาย ได้รับพระบรมราชานุญาตให้สร้างวัดตามพระราชบัญญัติลักษณะการปกครองคณะสงฆ์ ร.ศ. 121 เมื่อปี 2345 มีพระบรมราชโองการพระราชทานวิสุงคามสีมา เมื่อวันที่ 14 สิงหาคม พ.ศ. 2485 ?วัดธรรมาธิปไตยเดิมชื่อว่า  ท่าทราย  ตั้งอยู่ริมแม่น้ำน่าน (ท่าอิฐล่าง) หรือบ้านบางโพเหนือ เนื่องจากน้ำได้เซาะตลิ่งพังเข้ามาเรื่อยๆ จนถึงที่ตั้ง วัดจึงย้ายหนีน้ำขึ้นมาห่างจากที่เดิมประมาณสองกิโลเมตรเศษ จากสภาพทำเลที่ตั้งวัดใหม่มีต้นไม้ร่มรื่นมากมาย โดยเฉพาะต้นมะขามขนาดใหญ่อยู่บริเวณวัด จึงได้ให้ชื่อว่า  วัดต้นมะขาม  ในปี พ.ศ. 2345 ?ต่อมาเจ้าคณะจังหวัดอุตรดิตถ์ได้ส่งพระสุธรรมเมธี (พระมหาบันลือ ธมฺมธโช) ป.ธ.๘ เข้ามาเป็นเจ้าอาวาสวัดต้นมะขาม เมื่อวันที่ 24 พฤษภาคม พ.ศ. 2482 พระสุธรรมเมธีจึงได้ดำเนินการขออนุญาตเปลี่ยนชื่อวัดใหม่เป็น  วัดธรรมาธิปไตย  ที่ดินเฉพาะบริเวณที่ตั้งวัด มีเนื้อที่ 19 ไร่ 24 ตารางวา ลักษณะพื้นที่ตั้งวัดและบริเวณโดยรอบเป็นที่ราบตั้งอยู่ใจกลางชุมชน ?ภายในวัดเป็นที่เก็บบานประตูของวิหารหลังใหญ่ และเก่าแก่มากของวัดพระฝาง บานประตูทำจากไม้ปรูขนาดกว้าง 1.1 เมตร สูง 5.3 เมตร และหนา 16 เซนติเมตร แกะสลักในสมัยอยุธยาเป็นลายกนกก้านขด มีลายพุ่มทรงข้าวบิณฑ์ 7 พุ่ม ระหว่างพุ่มมีกนกใบเทศขนาบสองด้าน กล่าวกันว่า เป็นบานประตูไม้แกะสลักที่มีความงามเป็นที่สองรองลงมาจากประตูวิหารวัดสุทัศน์ที่กรุงเทพฯ

Nearby Location: ใกล้สี่แยกจุดตัด ระหว่างถนนอินใจมีและ ถนนสำราญรื่น ตำบลท่าอิฐ อำเภอเมืองอุตรดิตถ์
Address: 7
Region: ภาคเหนือ
Alley: 
Road: สำราญรื่น
Subdistrict: ขุนฝาง
District: เมืองอุตรดิตถ์
Province: อุตรดิตถ์
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 5541 1050
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 06.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.6304375, 100.1034375
UUID: ecd6dbcd-ec54-4ea4-a5fd-d3a5e9738234
Created Date: 2024-09-23
Updated Date: 2024-09-23
URL: 
Published Date: 