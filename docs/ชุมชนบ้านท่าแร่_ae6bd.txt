Title: ชุมชนบ้านท่าแร่ (Tha Rae Village)
Content: ท่าแร่  หรือ  ท่าแฮ่  เป็นหมู่บ้านที่มีจำนวนคริสตชน ผู้นับถือศาสนาคริสต์นิกายคาทอลิกมากที่สุดในประเทศไทย อยู่บริเวณริมหนองหาร บนทางหลวงแผ่นดินสาย 22 อุดรธานี นครพนม หมู่บ้านนี้มีฐานะเป็นตำบลเรียกว่า ตำบลท่าแร่ และปัจจุบันได้รับการยกฐานะให้เป็นเทศบาล ซึ่งมีประชากรกว่าหนึ่งหมื่นสองพันคน ในปี พ.ศ.2427 ประชากรชาวท่าแร่เป็นคริตชน อพยพมาจากประเทศเวียดนาม อาศัยอยู่ในตัวเมืองสกลนคร และมีบาทหลวงเกโก (มิชชั่นนารีชาวฝรั่งเศส) เป็นผู้ดูแลความเป็นอยู่ แต่เนื่องจากจำนวนประชากรที่เพิ่มขึ้น ประกอบกับการมีปัญหากับเจ้าหน้าที่รัฐในตัวเมืองสกลนคร ที่กีดกันการนับถือศาสนาคริสต์โรมันคาทอลิก จึงได้ย้ายมาตั้งถิ่นฐานใหม่ที่บ้านท่าแร่ โดยมีบาทหลวงยอแซฟ กอมบูริเออ ได้พัฒนาให้หมู่บ้านนี้มีผังเมืองเป็นรูปสี่เหลี่ยมตารางหมากรุก คล้ายกับบ้านเมืองในแถบประเทศตะวันตก นอกจากนี้ยังมีบ้านเรือนที่มีสถาปัตยกรรมแบบฝรั่งเศสที่งดงามเรียงรายสองข้างทางในถนนสายหลักของหมู่บ้านเป็นจำนวนมาก และในช่วงวันที่ 23 ธันวาคมของทุกปี จะมีประเพณีแห่ดาวรอบชุมชนท่าแร่ วันที่ 24 ธันวาคม จะเป็นการแห่ดาวแบบดั้งเดิมรอบโบสถ์ และวันที่ 25 ธันวาคมจะเป็นการแห่ดาวรอบเมืองสกลนครโดยขบวนรถดาวกว่า 200 คัน รวมทั้งยังมี ถนนคนเดิน และมหรสพให้ได้รับชม ซึ่งประเพณีแห่ดาวนี้ได้มีการจัดขึ้นมามากกว่า 30 ปีแล้ว

Nearby Location: ชุมชนท่าแร่ บนทางหลวงหมายเลข 22 ห่างจากตัวเมือง 21 กิโลเมตร
Address: ชุมชนบ้านท่าแร่
Region: ภาคตะวันออกเฉียงเหนือ
Alley: 
Road: นิตโย
Subdistrict: ขมิ้น
District: เมืองสกลนคร
Province: สกลนคร
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 4275 1440 , 08 6240 7332
Email: 
Website: www.facebook.com/pg/bantharae/posts/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 17.00 น.

Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.2537924, 104.1825264
UUID: 11052921-81d6-47f8-87cc-83e91e9abb7a
Created Date: 2024-09-23
Updated Date: 2024-09-23
URL: 
Published Date: 