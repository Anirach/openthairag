Title: ศูนย์พัฒนาโครงการหลวงปังค่า (Pang Kha Royal Project and Development Center)
Content: ศูนย์พัฒนาโครงการหลวงปังค่า ตั้งอยู่ที่ บ้านสิบสองพัฒนา ต.ผาช้างน้อย อ.ปง จ.พะเยา มีความสูงจากระดับน้ำทะเล 500 1300 เมตร อุณหภูมิเฉลี่ย 25.8 องศาเซลเซียส ลักษณะพื้นที่เป็นเนินเขาสลับกับภูเขามีที่ราบระหว่างภูเขาเล็กน้อย ครอบคลุมพื้นที่รับผิดชอบ 35026 ไร่ มีหมู่บ้านในเขตรับผิดชอบจำนวน 3 หมู่บ้าน คือ บ้านสิบสองพัฒนา บ้างปางค่าใต้ และบ้านปางค่าเหนือ  ได้จัดตั้งขึ้นในปีพ.ศ. 2530 เพื่อส่งเสริมให้ราษฎรปลูกไม้ผลเมืองหนาวทดแทนการบุกรุกป่าและปลูกฝิ่น โครงการหลวงแห่งนี้มีความสูงจากระดับน้ำทะเล 640 เมตร บริเวณพื้นที่โดยรอบมีชาวเขาเผ่าม้งและเผ่าเย้าอาศัยอยู่ จุดท่องเที่ยวหลักๆของโครงการหลวงปังค่าคือการท่องเที่ยวเชิงเกษตร นักท่องเที่ยวสามารถเดินชมแปลงผลไม้ ไม้ดอกไม้ประดับ และพืชผักต่างๆในพื้นที่ของโครงการหลวง โดยเฉพาะฟักทองยักษ์ซึ่งเป็นเอกลักษณ์ของโครงการหลวงปังค่า เมื่อปี พ.ศ.2551เคยมีผลผลิตหนักสุดถึง 72 กิโลกรัมเลยทีเดียว ผลผลิตทางการเกษตรทั้งหมดที่นักท่องเที่ยวสามารถชมได้จากที่โครงการหลวง ยกตัวอย่างเช่น ฟักทองยักษ์ ฟักทองสีขาว อะโวกาโด  องุ่นไร่เมล็ด มะม่วง ส้มโนรีตะ ส้มคัมควอท ลิ้นจี่ (เมษายน พฤษภาคม) แว็กซ์ฟลาวเวอร์ มะเขือการ์ตูน (ฤดูหนาว) ดอกไม้เมืองหนาว (ฤดูหนาว) กุหลาบ บัวชั้น กระเจียว พีค๊อก กะหล่ำม่วง ซุกินี่ มะเขือม่วงก้านดำ หอมญี่ปุ่น คะน้าฮ่องกง ผักกวางตุ้งฮ่องเต้   ในช่วงหน้าหนาวในช่วงเวลาที่มีผลลิตเก็บเกี่ยวมากจะมีตลาดชุมชนให้นักท่องเที่ยวมาเลือกซื้อหาผลผลิตที่เก็บมาแบบสดๆ และยังมีผลิตภัณฑ์งานหัตถกรรมชาวบ้านจำหน่าย อาทิเช่น ผ้าเขียนลายเทียน ผ้าปัก กระเป๋าใส่เงิน กระเป๋าใส่มือถือ สมุดจดบันทึกหน้าปกลายผ้าปัก เสื้อแบบเย้า เครื่องเงิน ฯ หากไปถูกจังหวะยังมีโอกาสได้เห็นวิถีชีวิตและวัฒนธรรมของชนเผ่าอีกด้วย นอกจากนี้ยังมีกิจกรรมท่องเที่ยวศึกษาธรรมชาติเช่นชมดอยภูลังกาเดินป่าในเส้นทางน้ำตกขุนน้ำต้มและดูนก

Nearby Location: ตั้งอยู่ที่บ้านปังคำ ตำบลผาช้างน้อย อำเภอปง 
Address: 294 หมู่ 7 บ้านปังคำ
Region: ภาคเหนือ
Alley: 
Road: 
Subdistrict: 
District: ปง
Province: พะเยา
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ศูนย์วิจัย (เกษตร)/สถานีทดลอง (เกษตร)
Facilities Contact: 
Telephone: 088 4109089
Email:  pk7019rpf@gmail.com
Website: http://royalprojectthailand.com/pangka
Facebook: 
Instagram: 
Line: 
TikTok: 
YouTube: 
Start-End: ทุกวัน 07:00 17:00
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.336089933555786,100.4315185546875
UUID: b228e914-8a34-4831-bb00-9b7e703ef3ec
Created Date: 2024-09-23
Updated Date: 2024-09-23
URL: 
Published Date: 