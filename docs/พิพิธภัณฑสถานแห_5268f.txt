Title: พิพิธภัณฑสถานแห่งชาติสตูล (คฤหาสน์กูเด็น) (Satun National Museum (Kuden Mansion))
Content: อาคารโบราณสถานสำคัญของจังหวัดสตูล มีลักษณะทางสถาปัตยกรรมตะวันตกแบบโคโรเนียล (Colonial Style) หรือ ชิโน โปรตุกีส (Sino Portuguese) ผสมผสานกับศิลปะไทย จีน และอิสลาม สร้างขึ้นเมื่อ พ.ศ. 2445 โดยพระยาภูมินารถภักดี หรือ ตวนกูบาฮารุดดิน บินกูแมะ เจ้าเมืองสตูล (ต้นตระกูล บินตำมะหงง) เพื่อเตรียมไว้สำหรับเป็นที่ประทับของพระบาทสมเด็จพระจุลจอมเกล้าเจ้าอยู่หัว เมื่อครั้งเสด็จประพาสหัวเมืองปักษ์ใต้ แต่มิได้เสด็จฯมาประทับ ภายหลังจึงใช้เป็นบ้านพักเจ้าเมือง และศาลาว่าการเมืองสตูล 
 
ในช่วงสงครามโลกครั้งที่ 2 ราว พ.ศ. 2484 ถูกใช้เป็นกองบัญชาการทหารญี่ปุ่น หลังจากนั้นจึงได้กลับมาใช้งานเป็นศาลากลางจังหวัดสตูล ในระหว่างปี พ.ศ. 2490 &ndash; 2506 และเมื่อมีการสร้างศาลากลางจังหวัดสตูล หลังใหม่แล้ว คฤหาสน์กูเด็นจึงถูกใช้เป็นที่ทำการของหน่วยงานราชการอย่างต่อเนื่อง อาทิ ที่ว่าการอำเภอเมือง โรงเรียน สำนักงาน กองอำนวยการรักษาความมั่นคงภายใน ตามลำดับ 
              
กรมศิลปากรได้ประกาศขึ้นทะเบียนอาคารโบราณสถานคฤหาสน์กูเด็น เมื่อ วันที่ 14 กุมภาพันธ์ พ.ศ. 2532 ได้ดำเนินการบูรณะและปรับปรุงเป็นพิพิธภัณฑสถานแห่งชาติสตูล สมเด็จพระเทพรัตนราชสุดาฯ สยามบรมราชกุมารี (สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี) เสด็จพระราชดำเนินทรงเปิดพิพิธภัณฑสถานแห่งชาติ สตูล เมื่อวันที่ 9 มิถุนายน พ.ศ. 2543 ได้เปิดให้ประชาชนเข้าชมและให้บริการทางด้านประวัติศาสตร์ และศิลปวัฒนธรรม เมืองสตูล นับแต่นั้นเป็นต้นมา 
              
การจัดแสดง พิพิธภัณฑสถานแห่งชาติ สตูล แบ่งส่วนจัดแสดงออกเป็น 6 ห้องด้วยกัน คือ              
ห้องที่ 1 ห้องภูมิหลังเมืองสตูล              
ห้องที่ 2 ห้องวิถีชีวิตชาวสตูล               
ห้องที่ 3 ห้องบ้านเจ้าเมือง 
ห้องที่ 4 ห้องเรือนชานชาวบ้านสตูล 
ห้องที่ 5 ห้องรับแขกร่วมสมัยคฤหาสน์กูเด็น 
ห้องที่ 6 ห้องวัฒนธรรมชาวไทยมุสลิมในจังหวัดสตูล

Nearby Location: 
Address: 
Region: ภาคใต้
Alley: สตูลธานี 5
Road: สตูลธานี
Subdistrict: พิมาน
District: เมืองสตูล
Province: สตูล
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 074 723 140
Email: satunnmu@gmail.com
Website: 
Facebook: 
Instagram: 
Line: 
TikTok: 
YouTube: 
Start-End: เปิดให้เข้าชมในวันพุธ   วันอาทิตย์ เวลา 09.00   16.00 น. 
และปิดวันจันทร์   วันอังคาร และวันหยุดนักขัตฤกษ์


Activity: 
Suitable Duration: 
Fee (TH): 10.0
Fee (TH Kid): 10.0
Fee (EN): 50.0
Fee (EN Kid): 50.0
Remark: 
Location: 6.617523900000001, 100.0661933
UUID: c1e4c198-ff0f-4fe6-8a92-a053381addcc
Created Date: 2024-09-23
Updated Date: 2024-09-23
URL: 
Published Date: 