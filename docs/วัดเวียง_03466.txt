Title: วัดเวียง
Content: วัดเวียงตั้งอยู่ใน ตำบลล้อมแรด อำเภอเถิน จังหวัดลำปาง เป็นวัดเก่าแก่กว่า 1,300 ปี ภายในมีวิหารวัดเวียง วิหารหลังนี้ไม่ปรากฏหลักฐานการสร้างแต่คาดว่าน่าจะสร้างภายหลังจากการตั้งวัดในปี พ.ศ.2192 มีเพียงพงศาวดารเมืองเถิน ที่กล่าวถึงพระมหาเถรสังฆทิพย์เป็นผู้สร้างวัดแห่งนี้ วิหารหลังนี้ได้รับการบูรณะครั้งใหญ่มีการต่อขยายชายหลังคาปีกนกลงมาด้านละหนึ่งตับ ในปี พ.ศ.2508 ได้ซ่อมเปลี่ยนกระเบื้องหลังคาวิหาร และในปี พ.ศ.2521 ได้มีการซ่อมแซมจิตรกรรมฝาหนังโดยการเขียนภาพใหม่ทับไปบนของเก่า   วิหารวัดเวียง ตัวอาคารเป็นวิหารโถงเดิมมีผนังเฉพาะห้องท้ายวิหารต่อมาได้ก่อผนังเพิ่มเฉพาะด้านหน้าของวิหาร ผังอาคารเป็นแบบยกเก็จหรือจีบลดมุขจำนวน ๖ ห้อง หลังคาซ้อนชั้นแบบสองชาย ลดมุขหน้าสามซดหลังสองซด ภายหลังได้ต่อปีกชายคาเพิ่มเพื่อขยายการใช้งานของพื้นที่วิหาร หน้าแหนบวิหารเป็นช่องลูกฟักตามโครงสร้างม้าต่างไหม ประดับลวดลายปูนปั้นรูปดอกประจำยามสี่เหลี่ยมและแบบกลม ด้านผนังปูนด้านหลังมีการลงรักปิดทองรูปกินรี และรูปอดีตพระพุทธเจ้าประทับนั่งปางมารวิชัยบนฐานปัทม์ในซุ้มเรือนแก้วที่มีเปลวรัศมีคล้ายเปลวเพลิงด้านบนจำนวน 3 แถว 12 องค์

Nearby Location: 
Address: 42
Region: ภาคเหนือ
Alley: บ้านเวียง 6
Road: 
Subdistrict: ล้อมแรด
District: เถิน
Province: ลำปาง
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.6260871, 99.2264885
UUID: 175c5734-f9af-4b5b-bb97-cf85edeeac82
Created Date: 2024-09-23
Updated Date: 2024-09-23
URL: 
Published Date: 