Title: อุทยานแห่งชาติน้ำตกห้วยยาง (Namtok Huai Yang National Park)
Content: อุทยานแห่งชาติน้ำตกห้วยยาง มีพื้นที่อยู่บนเทือกเขาตะนาวศรี ทิวเขาสลับซับซ้อนส่วนใหญ่จะสูงจากระดับน้ำทะเลประมาณ 100 1,200 เมตร โดยมียอดเขาหลวงเป็นยอดเขาที่สูงที่สุด มีพื้นทีตั้งอยู่ประมาณ 100,625 ไร่ หรือ 161 ตารางกิโลเมตร ครอบคลุมที่ดินป่าทับสะแก ในท้องที่ตำบลห้วยยาง ตำบลเขาล้าน ตำบลแสงอรุณ ตำบลนาหูกวาง ตำบลอ่างทอง อำเภอทับสะแก ตำบลชัยเกษม อำเภอบางสะพาน และอำเภอเมืองจังหวัดประจวบคีรีขันธ์ เมื่อวันที่ 8 ธันวาคม พ.ศ. 2534 ได้รับการประกาศให้เป็นอุทยานแห่งชาติและ นับเป็นอุทยานแห่งชาติลำคับที่ 70 ของประเทศไทย อุทยานแห่งนี้เป็นแหล่งต้นน้ำที่เกิดจากสันเขากั้นเขตแดนระหว่างประเทศไทยกับประเทศพม่า ทั้งคลองอ่างทอง คลองแก่ง คลองทับสะแก คลองจะกระ คลองไข่เน่า คลองตาเกล็ด คลองห้วยยาง คลองห้วยมา และคลองหินจวง ทางด้านด้านทิศตะวันออกติดกับพื้นที่ราบและชายทะเลฝั่งอ่าวไทย ทั้งนี้ในช่วงฤดูฝนนั้น อุทยานฯ น้ำตกห้วยยางจะได้รับอิทธิพลจากลมทะเลมรสุมค่อนข้างมาก จึงทำให้การท่องเที่ยวช่วงนั้นอาจจะลำบาก นักเดินทางนัก่องเที่ยวสามารถพบกับสภาพป่าเบญจพรรณ ป่าดิบเขา และป่าดิบแล้งได้ทั่วพื้นที่ของอุทยานฯ หากโชคดี ณ ช่วงเวลานั้นที่เดินทางยังได้พบกับสัตว์ป่า ทั้งช้างป่า หมีควาย หมีหมา เลียงผา เสือดำ ค่าง ชะนี ลิงกัง หมูป่า เม่น เก้ง กระรอก ค้างคาว และนกป่านานาชนิด และที่สำคัญบนยอดเขาหลวงยังมีปูเจ้าฟ้า ซึ่งเป็นปูที่หายากให้คุณได้ชมอีกด้วย นอกจากจะได้จะสัมผัสความสมมูรณ์ของป่าไม้ที่มีพื้นที่อยู่บนเทือกเขาตะนาวศรี และวิวทิวทัศน์ของท้องทะเลที่มีพื้นที่ติดชายทะเลฝั่งอ่าวไทยนั้น ที่นี้ยังขึ้นชื่อว่ามีน้ำตกสวยงามหลายแห่งอีกด้วย โดยน้ำตกที่ไม่ควรพลาดชมเป็นอันดับแรกเลยนั้นก็คือ น้ำตกห้วยยาง น้ำตกขนาดใหญ่มีทั้งหมด 7 ชั้น จุดเด่นอยู่ที่ชั้นที่ 4 ที่มีจุดชมวิวสวยมองเหินวิวได้ไกลถึงท้องทะเลอ่าวไทยเลย และชั้นที่ 5 ที่สายน้ำจะไหลลงมาจากหน้าผาหินสูงกว่า 15 เมตร

Nearby Location: ตั้งอยู่ตำบลห้วยยาง อำเภอทับสะแก
Address: หมู่ 11
Region: ภาคกลาง
Alley: 
Road: 
Subdistrict: เขาล้าน
District: ทับสะแก
Province: ประจวบคีรีขันธ์
Category: แหล่งท่องเที่ยวทางธรรมชาติ
Sub Type: น้ำตก
Facilities Contact: 
Telephone: 08 4701 2795 , 09 8312 6808
Email: np_3huayyang@hotmail.com
Website: www.facebook.com/Huaiyang70
Facebook: 
Instagram: 
Line: 
TikTok: 
YouTube: 
Start-End: 08.00 17.00 น.
Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 100.0
Fee (EN Kid): 50.0
Remark: 
Location: 11.625503, 99.614021
UUID: 6d78122d-6132-4552-bc36-828173b89d57
Created Date: 2024-09-23
Updated Date: 2024-09-23
URL: 
Published Date: 