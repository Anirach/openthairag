Title: สวนรุกขชาติแม่ฟ้าหลวง (Mae Fah Luang Arboretum)
Content: เป็นจุดชมวิวที่สูงที่สุดของเทือกเขานางนอน ดอยช้างมูบมีเส้นทางเดินลัดเลาะเข้าไปในดงกุหลาบพันปี ยิ่งสวยงามมากในช่วงที่ดอกซากูระบานในราวต้นเดือนมกราคม นางพญาเสือโคร่งและเสี้ยวดอกขาว จะออกดอกบานสะพรั่ง
สวนรุกขชาติแม่ฟ้าหลวง ตั้งอยู่บนจุดสูงสุดของเทือกดอยตุงที่ระดับความสูง 1,520 ม. จากระดับน้ำทะเล สวนรุกขชาติแม่ฟ้าหลวงยังอยู่ใกล้กับทางแยกเส้นทางดอยตุงไป อ. แม่สาย โดยไม่ต้องย้อนกลับลงไปทางบ้านห้วยไคร้ ค่าธรรมเนียม 50 บาท เปิดเวลา 07.00 17.00 น.
สวนรุกขชาติแม่ฟ้าหลวง เป็นที่รวมพันธุ์ไม้หายาก โดยเฉพาะกุหลาบพันปี (ไรโดนเดนดรอน) หลากสี หลายสายพันธุ์จากนานาประเทศ ในเอเซีย ยุโรป อเมริกาเหนือ และออสเตรเลีย ก็ได้นำมาปลูกจนผลิดอกงดงามกันที่นี่ จะยิ่งสวยงามมากในช่วงที่ดอกซากูระเมืองไทยหรือนางพญาเสือโคร่งบานในราวต้นเดือนมกราคม   กุมภาพันธ์ จนที่นี่กลายเป็นสวนป่าที่สวยที่สุดแห่งหนึ่งเลยทีเดียว

ช่วงที่เสี้ยวดอกขาวหรือชงโคขาวออกดอกบานสะพรั่งกระจ่างตา กล้วยไม้ป่าอย่างเอื้องตาหืน เอื้องเงิน ม่อนไข่ ผลิดอกอยู่ตามลำต้นและกิ่งไม้ใหญ่ นกพื้นเมืองและสัตว์ต่างๆ ที่พากันกลับสู่พนาไพร ภายหลังฟื้นฟูป่า ..

ที่นี่  สวนดอกไม้ที่รู้สึกได้ถึงความร่มรื่น ชุ่มชื้น สงบ ลึกลับและมีเสน่ห์ มีต้นไม้ใหญ่รูปทรงสวย โตขึ้นไปเรื่อยๆกับกาลเวลา ให้เงาร่มเย็นในเวลากลางวัน และเล่นกับแสงเงาจากดวงดาวในเวลากลางคืน ให้ดอกออกผลที่บ่งบอกถึงฤดูกาล ซึ่งเหมาะกับสภาพอากาศเมืองเหนือ เงาไม้เขียวครึ้ม แสงแดดยามบ่าย ปุยเมฒขาวบนฟ้าสีคราม ทั้งหมดเป็นบรรยากาศของความอบอุ่นที่หาได้จากธรรมชาติ … สิ่งใกล้ตัวที่งดงาม

ภายในบริเวณดอยมีพระสถูปช้างมูป เป็นเจดีย์ขนาดเล็ก ตั้งอยู่บนกองหินขนาดใหญ่ มีลักษณะเหมือนช้างหมอบอยู่และยังมีต้นสนและต้นไม้ขนาดใหญ่อายุนับร้อยปี ซึ่งขนย้ายขึ้นมาปลูกไว้ เนื่องจากการสร้างถนนสายเชียงราย แม่สาย ซึ่งใช้ปลูกเพื่ออนุรักษ์ดินและต้นน้ำอีกด้วย

ประวัติสวนรุกขชาติแม่ฟ้าหลวง
ป่าบนดอยช้างมูบเป็นป่าเสื่อมโทรมจากการทำไร่เลื่อนลอยและการปลูกฝิ่น ไม้ใหญ่ถูกตัดโค่นจนเป็นเขาหัวโล้น  เมื่อครั้งที่สมเด็จพระศรีนครินทราฯ เสด็จมาพบแต่หญ้าปกคลุม จึงมีพระประสงค์ที่จะฟื้นฟูให้กลับสู่สภาพป่าที่อุดมสมบูรณ์ดังเดิม ในปี พ.ศ. 2535 มูลนิธิแม่ฟ้าหลวงได้สนองพระราชดำริสร้างสวนรุกขชาติพื้นที่ 250 ไร่บนดอยช้างมูบ เพื่อรวบรวมพันธุ์ไม้ที่เคยพบบนดอยช้างมูบ และเทือกดอยตุงขึ้นเพื่ออนุรักษ์พันธุ์ไม้พื้นถิ่นเอาไว้ พร้อมกับปลูกสนสามใบเป็นไม้เบิกนำ สร้างร่มเงา

ภายในจัดเป็นเส้นทางลัดเลาะไปใต้ร่มเงาของไม้ใหญ่ที่เป็นพันธุ์ไม้พื้นเมือง และพันธุ์ไม้ป่าหายากจำนวนมาก ทั้งกล้วยไม้ดิน พญาเสือโคร่ง สนภูเขา และที่น่าสนใจที่สุดก็คือกุหลาบพันปี ที่เป็นไม้เด่น และเน้นปลูกในสวนรุกขชาติแห่งนี้มากที่สุด กุหลาบพันปีจะออกดอกในช่วงเดือน ก.พ. มี.ค.

นอกจากนี้เส้นทางในสวนรุกขชาติยังเดินตามไหล่เขาไปจนถึงระเบียงชมวิว มองเห็นทิวทัศน์ได้กว้างไกลไปจนถึงชายแดนพม่าและลาว ไม่ไกลออกไปมีลำธารเล็ก ๆ มีน้ำไหลเย็นตลอดปีบนเนินด้านหน้าทางเข้าสวนรุกขชาติมีสถูปขนาดเล็กสูงประมาณ 3 ม. สร้างไว้บนก้อนหินใหญ่ที่มีลักษณะเหมือนช้างหมอบ จึงเรียกว่า สถูปช้างมูบ เป็นสถูปโบราณไม่ทราบประวัติที่แน่นอน แต่น่าจะมีอายุกว่า 100 ปี

Nearby Location: ตั้งอยู่บนสูงสุดของเทือกเขาดอยตุง ตำบลแม่ฟ้าหลวง อำเภอแม่ฟ้าหลวง
Address: 
Region: ภาคเหนือ
Alley: 
Road: บ้านผาหมี
Subdistrict: 
District: แม่ฟ้าหลวง
Province: เชียงราย
Category: แหล่งท่องเที่ยวทางธรรมชาติ
Sub Type: สวนรุกชาติ
Facilities Contact: 
Telephone: 0 5376 7015 7, 0 5376 7003 
Email: 
Website: www.doitung.org/doitung/
Facebook: 
Instagram: 
Line: 
TikTok: 
YouTube: 
Start-End: ทุกวัน 07.00 17.00 น. 
Activity: 
Suitable Duration: 
Fee (TH): 90.0
Fee (TH Kid): 0.0
Fee (EN): 90.0
Fee (EN Kid): 0.0
Remark: 
Location: 20.3340505, 99.8123765
UUID: e70f01a5-8970-40e7-8b3c-04814bb0a689
Created Date: 2024-09-23
Updated Date: 2024-09-23
URL: 
Published Date: 