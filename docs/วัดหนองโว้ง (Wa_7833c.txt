Title: วัดหนองโว้ง (Wat Nong Wong)
Content: วัดหนองโว้ง เป็น พระอารามหลวง ชั้นตรี ชนิดสามัญ ตั้งอยู่เลขที่ ๕๘ บ้านหนองโว้ง หมู่ที่ ๑ ตำบลเมืองบางยม อำเภอสวรรคโลก จังหวัดสุโขทัย สังกัดคณะสงฆ์มหานิกาย ที่ดินตั้งวัด เนื้อที่ ๗๖ ไร่ ๒ งาน ๙๕.๘๐ ตารางวา โฉนดที่ดินเลขที่ ๓๐๗๙ สร้างขึ้นเป็นวัดนับตั้งแต่พ.ศ.๒๒๔๒ได้รับพระราชทานวิสุงคามสีมา เมื่อวันที่ ๑ มกราคม พ.ศ. ๒๓๙๙ ได้รับการสถาปนาขึ้นเป็นพระอารามหลวง ตั้งแต่วันที่ ๒๒ มีนาคม พ.ศ . ๒๕๓๖ ประวัติความเป็นมา วัดหนองโว้งสร้างขึ้นเมื่อประมาณปี พ.ศ. ๒๒๔๒ เป็นวัดเก่าโบราณสร้างสมัยสุโขทัยไม่ปรากฎนามผู้สร้าง ภายหลังเป็นสำนักสงฆ์หรือเป็นวัดป่าสำหรับเผาศพและฝังศพ เพราะบริเวณด้านเหนือวัด ประมาณ ๑ กิโลเมตร เป็นที่ตั้งศาลเมืองบางยม ปัจจุบันศาลเมืองบางยมได้ถูกแม่น้ำยมเซาะพังทลายลงแล้วตามประวัติเดิม สมัยโบราณด้านหน้าวัดหันเข้าหาแม่น้ำยม เพราะเป็นทางคมนาคมทางน้ำ ชาวมอญซึ่งมีอาชีพขาย เครื่องปั้นดินเผา มาขายตามลำน้ำยมและได้จอดเรือพักอาศัยในบริเวณวัด นำโอ่งมาขายในวัดเป็นจำนวนมากจนกระทั่งชาวบ้านเรียกว่า วัดหนองโอ่ง ต่อมาภายหลังแม่น้ำยมได้เซาะตลิ่งพังเป็นรูปเว้าโค้ง ซึ่งภาษาพื้นบ้านเรียกความ เว้าโค้งว่า โว้ง จึงพากันเรียกชื่อวัดว่า วัดหนองโว้ง จนกระทั่งถึงปัจจุบัน ประมาณปี พ.ศ.๒๓๙๑ สมัยพระอุปัชฌาย์พุกเป็นเจ้าอาวาส เจ้าเมืองบางยม มีความเลื่อมใสจึงได้ดำเนินการก่อสร้างอุโบสถเสร็จเรียบร้อยเมื่อประมาณปี พ.ศ.๒๓๙๙ กว้าง ๖.๕๐ เมตร ยาว ๑๖ เมตร ได้ให้ช่างฝีมืออเขียนจิตรกรรมฝาผนังเป็นภาพพระเจ้าสิบชาติและภาพพุทธประวัติบางตอนไว้อย่างสวยงามมากและดำเนินการก่อสร้างมณฑปแบบทรงไทยจตุรมุข เป็น ที่ประดิษฐานรอยพระพุทธบาทจำลอง

Nearby Location: ใกล้สะพานเมืองบางยม ตำบลเมืองบางยม อำเภอสวรรคโลก
Address: 58 หมู่ 1
Region: ภาคเหนือ
Alley: 
Road: 
Subdistrict: คลองกระจง
District: สวรรคโลก
Province: สุโขทัย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 55681198
Email: 
Website: 
Facebook: https://web.facebook.com/watnongwong/?show_switched_toast=0&show_invite_to_follow=0&show_switched_to
Instagram: 
Line: 
TikTok: 
YouTube: 
Start-End: 08.00 16.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.199862779943317,99.86515455770109
UUID: 3f2f2cdf-8f8e-41b0-adcc-dab53095c31e
Created Date: 2024-09-23
Updated Date: 2024-09-23
URL: 
Published Date: 