Title: ศูนย์จัดการกองทุนชุมชนและหมู่บ้านท่องเที่ยวบ้านดอนตะโหนด
Content: บ้านดอนตะโหนด อำเภอค่ายบางระจัน จังหวัดสิงห์บุรี เป็นหมู่บ้านที่น้อมนำหลักปรัชญาเศรษฐกิจพอเพียงมาปรับใช้จนทำให้คุณภาพชีวิตของคนในชุมชนดีขึ้น สามารถพึ่งพาตนเองได้อย่างยั่งยืน โดยแบ่งการดูแลภายในหมู่บ้านเป็น ๙ คุ้มบ้าน ซึ่งแต่ละคุ้มบ้านได้รวมกลุ่มกันประกอบอาชีพ และเป็นศูนย์เรียนรู้ต่างๆ ดังนี้ 
คุ้มที่ ๑ คุ้มขนมไทย=ขนมไทย ดอกไม้ประดิษฐ์ 
คุ้มที่ ๒ คุ้มลีลาวดี = เกษตรผสมผสาน คุ้มที่ ๓ คุ้มพอกิน พอใช้ = ข้าวปลอดสารพิษ 
คุ้มที่ ๔ คุ้มพอเพียง = เพาะเห็ดฟางในโรงเรียน 
คุ้มที่ ๕ คุ้มไม้กวาด ปลัดขิก = ไม้กวาด,ปลัดขิกแกะจากไม้มงคล 
คุ้มที่ ๖ คุ้มพืชผักผลไม้ = ผัก ผลไม้ ปลอดสารพิษ 
คุ้มที่ ๗ คุ้มบ้านสวนชวนฝัน = ไม้กวาดทางมะพร้าว 
คุ้มที่ ๘ คุ้มร่มไทร ไม้ประดับ = ต้นไม้ขุดล้อม ดินปลูก 
คุ้มที่ ๙ คุ้มแม่ตะเคียนบางระจัน = กล้วยตาก มะม่วงกวน 
บ้านดอนตะโหนดยังมีการดำเนินงานกลุ่มออมทรัพย์เพื่อการผลิตที่เข้มแข็ง ประกอบอาชีพเกษตรกรรมเป็นหลัก มีการทำนาข้าวแบบปลอดสารพิษ มีธนาคารปุ๋ยอินทรีย์ ผสมดินปลูกใช้กันเองในหมู่บ้าน มีการอนุรักษ์และสืบสานภูมิปัญญาพื้นบ้านการทำขนมห่อใบตอง การทำเม็ดขนุนไส้แฟงและกระยาสารทข้าวไรซ์เบอร์รี่ การทำปุ๋ยดินไส้เดือนและการแปลรูปผลไม้ต่างๆ 
         โดยในปี ๒๕๕๓ หมู่บ้านดอนตะโหนดได้เข้าประกวดโครงการเชิดชูเกียรติ และได้รับโล่รางวัลพระราชทานจากสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ ซึ่งจากการเรียนรู้หลักปรัชญาของเศรษฐกิจพอเพียง ในขณะนี้ชาวบ้านได้ร่วมใจกันพัฒนาเป็นหมู่บ้านเกษตรปลอดสารพิษ เพื่อให้เป็นแหล่งท่องเที่ยวเชิงเกษตร สำหรับผู้ที่รักสุขภาพ ชอบทานผักปลอดภัย เข้ามาเยี่ยมชม และมีที่พักโฮมสเตย์ ฟาร์มสเตย์ ไว้คอยบริการให้กับท่านที่ต้องการพักค้างคืน มีจักรยานไว้บริการ เพื่อขี่ชมบรรยากาศยามเช้า ที่เย็นสบายอีกด้วย

Nearby Location: 
Address: 
Region: ภาคกลาง
Alley: 
Road: 
Subdistrict: โพทะเล
District: ค่ายบางระจัน
Province: สิงห์บุรี
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ศูนย์วิจัย (เกษตร)/สถานีทดลอง (เกษตร)
Facilities Contact: 
Telephone: 089 806 5046,081 434 5984
Email: 
Website: 
Facebook: https://www.facebook.com/profile.php?id=100054669810397
Instagram: 
Line: 
TikTok: 
YouTube: 
Start-End: เปิดทุกวัน 08.30 16.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.8584595, 100.2662709
UUID: f7d1f0a5-7501-4ab0-9a70-e1e9908c2de4
Created Date: 2024-09-23
Updated Date: 2024-09-23
URL: 
Published Date: 