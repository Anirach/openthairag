Title: เมืองโบราณบ้านทุ่งตึก (Ban Thung Tuek Ancient Town)
Content: เมืองโบราณบ้านทุ่งตึก ตั้งอยู่หมู่ที่ 3 ตำบลเกาะคอเขา ระหว่างปลายคลองเมืองทองกับปลายคลองทุ่งตึก บริเวณนี้เป็นปากแม่น้ำตะกั่วป่า ลักษณะพื้นที่เป็นลานทราย มีต้นไม้ขึ้น บางแห่งก็เป็นป่าละเมาะ เหตุที่ชาวบ้านทั่วไปเรียก "ทุ่งตึก" เนื่องมาจากบนลานทรายระหว่างป่าละเมาะในเนื้อที่หลายสิบไร่นี้ มีซากอาคารโบราณสถานคล้ายตึกหรือวิหารอยู่ไม่น้อยกว่า 3 แห่ง แล้วยังพบชิ้นส่วนของศาสนสถาน และสัญลักษณ์รูปเคารพ ในศาสนาพราหมณ์ อาทิ แผ่นศิลาสลักเป็นแท่นเจาะรูคล้ายกับเป็นแท่นศิลารองฐานศิวลึงค์หรือเทวรูป นอกจากนี้แล้ว ตามพื้นดินยังเต็มไปด้วยเศษกระเบื้องถ้วยชามเครื่องเคลือบของจีน เศษภาชนะดินเผา เศษภาชนะทำแก้วสีต่าง ๆ พร้อมด้วยลูกปัดชนิดและสีต่าง ๆ มากมาย เงินเหรียญอินเดียกระจายเต็มบริเวณที่เป็นโบราณสถานทุ่งตึก นักปราชญ์ทางโบราณคดีส่วนใหญ่ลงความเห็นว่า ทุ่งตึกเป็นที่ตั้งเมืองท่าโบราณ ซึ่งชาวอินเดีย อาหรับ และชาวมลายู รู้จักเป็นอย่างดี เนื่องจากเป็นเมืองท่าค้าขายเครื่องเทศสำคัญแห่งหนึ่งทางฝั่งทะเลตะวันตกของแหลมมลายู ตั้งอยู่ในทำเลและสภาพแวดล้อมทางธรรมชาติที่เหมาะสมในการอาศัยจอดเรือหลบคลื่นลม มีทรัพยากรธรรมชาติอุดมสมบูรณ์อยู่ใกล้ทะเลหลวง เรือขนาดใหญ่ก็สามารถเข้าออกสะดวก และอยู่ตรง ปากแม่น้ำตะกั่วป่า การคมนาคมทั้งขึ้นและล่องตามลำแม่น้ำจะต้องผ่านเสมอ

Nearby Location: ตั้งในเขตพื้นที่เรียกว่าทุ่งตึก ตำบลเกาะคอเขา อำเภอคุระบุรี ตั้งอยู่ห่างที่ว่าการอำเภอ 15 กิโลเมตร
Address: หมู่ 3
Region: ภาคใต้
Alley: 
Road: 
Subdistrict: 
District: ตะกั่วป่า
Province: พังงา
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 7621 1036, 0 7621 2213, 0 7621 7138
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 06.00 18.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 8.894127052555246,98.28110092210386
UUID: 805da88e-227a-4ccc-a890-2c2d8195847f
Created Date: 2024-09-23
Updated Date: 2024-09-23
URL: 
Published Date: 