Title: เกาะคอเขา (Ko Kho Khao (Kho Khao Island))
Content: เกาะคอเขา อยู่ในเขตตำบลเกาะคอเขา อำเภอตะกั่วป่า แต่เดิมตำบลเกาะคอเขาเดิมเป็นกิ่งอำเภอเกาะคอเขา เป็นเมืองท่าแห่งหนึ่งของจังหวัดพังงา ที่ทำการกิ่งอำเภอเกาะคอเขา ตั้งอยู่หมู่ที่ ๑ บ้านเมืองใหม่ ต่อมาได้ย้ายที่ว่าการอำเภอไปตั้งอยู่ที่ตำบลคุระเปลี่ยนเป็นกิ่งอำเภอคุระบุรีและเป็นอำเภอคุระบุรีจนถึงปัจจุบัน และเมื่อวันที่ ๓๑ ธันวาคม ๒๕๓๑ กระทรวงมหาดไทยได้มีพระราชกฤษฎีกา เปลี่ยนแปลงเขตอำเภอคุระบุรีกับอำเภอตะกั่วป่า โดยโอนตำบลเกาะคอเขามาขึ้นกับอำเภอตะกั่วป่า เพื่อสะดวกในการติดต่อกับผืนแผ่นดินใหญ่

เกาะคอเขาเป็นสวรรค์ของคนรักธรรมชาติ ชอบดูนก ดูดาว เล่นน้ำทะเล และชอบศึกษานิเวศน์ธรรมชาติกับพรรณพืชแปลกๆ ใจกลางเกาะมีสภาพเป็นป่าพรุ (Peat Swamp Forest) ดินเป็นดินปนทรายสีขาว มีความเค็มสูง ในที่ลุ่มจะกลายเป็นห้วยหนองคลองบึงตื้นๆ กระจายกันอยู่ โดยมีต้นเสม็ดขาวและทุ่งหญ้างอกงามอยู่สลับกัน ส่วนชายน้ำก็จะมีไม้พุ่มและเฟินต่างๆ เพียบ แต่ที่เจ๋งมากคือในน้ำมีบัวบา เป็นบัวสีขาวดอกจิ๋วเดียวให้ชมกันด้วย บริเวณชายน้ำมักมีพืชกินแมลงงอกงามอยู่ดาษดื่น โดยเฉพาะหม้อข้าวหม้อแกงลิง ชนิดหม้อใหญ่บ้าง เล็กบ้าง พวกมันเป็นพืชกินแมลงที่สามารถปรับตัวอยู่ในสภาพนิเวศน์แห้งแล้งขาดแคลนอาหารนี้ได้ โดยพัฒนาให้มีส่วนกระเปาะ (หม้อ) งอกยาวออกไปจากปลายใบ เพื่อใช้ดักจับแมลงมาย่อยกินเป็นอาหารอย่างน่าอัศจรรย์

นอกจากเรื่องธรรมชาติแล้ว บนเกาะคอเขายังมี “เมืองโบราณบ้านทุ่งตึก” ซึ่งคาดว่าน่าจะเก่าแก่นับพันปี มีการค้นพบซากเมืองโบราณ หมู่บ้าน บ่อน้ำ ซากเจดีย์เก่า ซากประภาคาร ซากเครื่องเคลือบจีน และเศษลูกปัดจำนวนมาก ซึ่งมีการมาสำรวจตั้งแต่ปี พ.ศ. 2478 ในภาพเป็นหินที่ใช้รองฐานอาคาร มีหลุมสี่เหลี่ยมตรงกลางใช้ปักไม้ลงไป พบอยู่ทั่วไปในเขตเมืองโบราณทุ่งตึก รวมถึง "ทุ่งสนามบิน" ซึ่งเป็นสนามบินในสงครามโลกครั้งที่ 2 ของทหารญี่ปุ่น ซึ่งปัจจุบันกลายเป็นทุ่งเลี้ยงควายของชาวบ้านไปโดยปริยาย

Nearby Location: อยู่ตำบลเกาะคอเขา อำเภอตะกั่วป่า
Address: 
Region: ภาคใต้
Alley: 
Road: 
Subdistrict: 
District: ตะกั่วป่า
Province: พังงา
Category: แหล่งท่องเที่ยวทางธรรมชาติ
Sub Type: หมู่เกาะ
Facilities Contact: 
Telephone: องค์การบริหารส่วนตำบลเกาะคอเขา 0 7641 7017
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 8.876313087679186,98.27087239099114
UUID: bd551459-43be-40f6-a61d-271898554d04
Created Date: 2024-09-23
Updated Date: 2024-09-23
URL: 
Published Date: 