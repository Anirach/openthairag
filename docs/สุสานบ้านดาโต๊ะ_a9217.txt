Title: สุสานบ้านดาโต๊ะ (สุสานโต๊ะปาแย) (Gubo Datuk Yap Spa (Cemetery Dato))
Content: เดิมหมู่บ้านดาโต๊ะ  เป็นที่ดินงอกอยู่ระหว่างคลองยะหริ่งและทะเลตะโละกาโปร์ มีพ่อค้าวานิชมีชื่อเรียกว่าโต๊ะปาแย  ค้าขายแร่ทองแดงระหว่างเมืองหมู่บ้านดาโต๊ะ สมัยนั้นอยู่ในการครอบครองของเมืองปาเระ    มีเจ้าเมืองชื่อนาจาแย   สถานการณ์ของบ้านเมืองอยู่ในระหว่างสงคราม   เจ้าเมืองจึงห้ามนำแร่ทองแดง    ซึ่งเป็นโลหะที่นำมาหล่อปืนใหญ่ออกนอกเมือง  เมื่อโต๊ะปาแยลอบนำแร่ทองแดงออกนอกเมืองและเจ้าเมืองจับได้     จึงประหารชีวิตโดยการตัดคอ และทิ้งศพลงคลองยะหริ่ง  บริเวณหมู่บ้านดาโต๊ะ   ศพของโต๊ะปาแยนั้นต่างจากคนทั่วไปคือหัวที่ขาดกลับมาต่อติดกับลำตัวเหมือนเดิม   ไม่ว่าน้ำขึ้นหรือน้ำลง ศพก็จะโผล่ให้เห็นถึงลำคอเสมอ  และจะต้านแรงของกระแสน้ำ   มีชาวบ้านคนหนึ่งเป็นชาวประมงทนเห็นศพอยู่ในลักษณะนี้ทุกวันก็อดที่จะสงสารไม่ไหว จึงแอบนำศพไปฝั่งไว้บนฝั่งดิน ตำแหน่งเดียวกับสุสานปัจจุบัน ตกตอนกลางคืน ชาวประมงคนเดิมได้ไปทอดแหจับปลาพร้อมเพื่อนๆ ปรากฎว่า ไม่มีปลาติดแหเลยสักตัวเดียว  จะมีแต่หินสวยงามติดมาทุกครั้ง   ชาวประมงคิดว่าคืนนี้คงไม่ได้ปลาแล้ว อย่างไรเสียก็เก็บหินสวยงามเอาไว้ให้ลูกเล่นดีกว่า จึงเก็บหินสวยงามไว้เต็มหม้อข้าว แล้วก็พากันกลับบ้าน รุ่งเช้าตื่นขึ้นมาก็ไปเอาหม้อจะเอาหินให้ลูกเล่น พอเปิดฝาหม้อก็ปรากฎว่า  หินสวยงามได้กลายเป็นทองอยู่เต็มหม้อ  เพื่อนที่ไปด้วยกันเมื่อทราบข่าวก็พากันไปดูหินที่ตกหล่นอยู่ตามท้องเรือก็กลายเป็นทองเช่นกัน    จึงเก็บมาแบ่งกันอย่างมีความสุข

Nearby Location: ใกล้กับมัสยิดดาโต๊ะ ที่หมู่บ้านดาโต๊ะ ตำบลแหลมโพธิ์ อำเภอยะหริ่ง
Address: หมู่ที่ 4 
Region: ภาคใต้
Alley: 
Road: 
Subdistrict: 
District: ยะหริ่ง
Province: ปัตตานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 
Email: 
Website: www.kroojisatit.blogspot.com
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 08.30 17.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 6.91767979999999, 101.3331786
UUID: f9407c52-42ec-4a37-a9e7-cd651a4fa8fb
Created Date: 2024-09-23
Updated Date: 2024-09-23
URL: 
Published Date: 