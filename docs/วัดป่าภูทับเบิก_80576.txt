Title: วัดป่าภูทับเบิก (Wat Pa Phutubberk)
Content: วัดป่าภูทับเบิก เป็นสถานปฏิบัติธรรมสายธรรมยุตินิกาย ชาวบ้านทับเบิกร่วมก่อสร้างเมื่อปี พ.ศ. 2534มีเนื้อที่ 50 ไร่เศษ บริเวณวัดจะถูกปกคลุมด้วยป่าไม้ต่าง ๆ จึงทำให้บรรยากาศมีความหนาวเย็นตลอดทั้งปี และเป็นสถานที่ที่มีความสำคัญโดยเป็นสถานที่รับน้ำฟ้ากลางหาวเพื่อนำขึ้นทูลเกล้าถวายองค์พระบาทสมเด็จพระเจ้าอยู่หัวเพื่อทำน้ำพุทธมนต์ในพิธีมหามงคลเฉลิมพระชนม์พรรษาครบ 6 รอบ เมื่อปี พ.ศ. 2542
  ในปี พ.ศ.๒๕๔๙ พระอาจารย์วัชระ วิจิตโต ได้ดำริและดำเนินการก่อสร้าง “พระมหาธาตุเจดีย์โพธิปักขิยธรรม” ซึ่งเป็นเจดีย์เพชร 37 ยอด มีขนาดความสูง 80.90 เมตร เพื่อเป็นพุทธสถานและเป็นที่ประดิษฐานพระบรมสารีริกธาตุ ที่องค์สมเด็จพระญาณสังวรสมเด็จพระสังฆราชสกลมหาสังฆประณายกที่ได้ทรงเมตตาประทาน พร้อมผ้าพระกฐินแก่วัดป่าภูทับเบิกในปี พ.ศ. 2555
  ในปี พ.ศ.เดียวกันทูลกระหม่อมหญิงอุบลรัตนราชกัญญา สิริวัฒนาพรรณวดี ทรงพระราชทานผ้าพระกฐิน โดยให้นายจิรายุทธ วัจนะรัตน์ ผู้ว่าราชการจังหวัดเพชรบูณ์ เป็นผู้แทนพระองค์ อัญเชิญผ้าพระกฐินทอดถวาย วัดป่าภูทับเบิกได้รับพระราชทานเทียนจำนำพรรษาจากทูลกระหม่อมหญิงอุบลรัตนราชกัญญา สิริวัฒนาพรรณวดี เป็นประจำทุกปี ตั้งแต่ปี พ.ศ.2554 ปัจจุบัน โดยในวันจันทร์ที่ 1 มิถุนายน ปี พ.ศ. 2558 ทางวัดป่าภูทับเบิกได้ประกอบพิธีอัญเชิญพระบรมสารีริกธาตุบรรจุในผอบทองคำที่มีขนาดความสูง 99 ซม. พร้อมฉัตรทองคำมีขนาดความสูง 161 ซม. นำขึ้นประดิษฐาน ณ ยอดใหญ่สูงสุดพระมหาธาตุเจดีย์
  ภายในพระมหาธาตุเจดีย์จะประดิษฐานพระพุทธโคดมปางไสยาสน์ และ พระศรีอริยเมตไตรย์ทั้ง 2 พระองค์ และลงรักปิดทองประดับเพชรพลอยรัตนชาติ ภายในแต่ละชั้นจะประดิษฐานพระประจำวันทั้ง 4 ทิศ ในส่วนองค์พระมหาธาตุเจดีย์จะประดับด้วยกระเบื้องโมเสค ทั้งภายนอกและภายใน ซึ่งจะล้อมด้วยกำแพงพญานาคเงิน พญานาคทอง 9 เศียร โดยงบประมาณในการดำเนินงานในการก่อสร้างมูลค่า 250 ล้านบาท ซึ่งปัจจุบันยังคงเหลืองบประมาณ 50 ล้านบาท ที่จะสร้างเสร็จสมบูรณ์ และจัดประกอบพิธีอัญเชิญพระอัฐิธาตุพระอัครสาวก 36 พระองค์ บรรจุในผอบทองคำที่มีขนาดความสูง 33 ซม. พร้อมฉัตรทองคำมีขนาดความสูง 536 ซม. นำขึ้นประดิษฐาน ณ ยอดเล็กพระมหาธาตุเจดีย์ 36 ยอด

Nearby Location: ตั้งอยู่บ้านทับเบิก ตำบลวังบาล อำเภอหล่มเก่า
Address: หมู่ 13 บ้านทับเบิก
Region: ภาคเหนือ
Alley: 
Road: 
Subdistrict: 
District: หล่มเก่า
Province: เพชรบูรณ์
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 08 4812 2924, 0 5670 2657
Email: 
Website: www.facebook.com/วัดป่าภูทับเบิก 414295505291529/
Facebook: 
Instagram: 
Line: 
TikTok: 
YouTube: 
Start-End: ทุกวัน 24 ชั่วโมง

Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 16.7862484, 101.2353772
UUID: 932518c4-dd17-4d18-ae9b-9048c5ecbda3
Created Date: 2024-09-23
Updated Date: 2024-09-23
URL: 
Published Date: 