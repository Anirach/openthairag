Title: น้ำพุร้อนโป่งพระบาท (Pong Phrabat Hot Spring)
Content: ห่างจากตัวเมือง 7 กิโลเมตร ตามถนนพหลโยธินถึงกิโลเมตรที่ 836 837 เลี้ยวซ้ายซอยช้างตลาดบ้านดู่ อีก 2.7 กิโลเมตร 

เป็นน้ำพุร้อนตามธรรมชาติที่มีมานานแล้ว และได้มีการสำรวจอย่างจริงจังโดยขอให้สำนักงานทรัพยากรธรณีวิทยาเขต 3 ( เชียงใหม่ ) กรมทรัพยากรธรณี เข้าร่วมสำรวจคุณภาพของน้ำร้อน ต้นกำเนิดของน้ำพุร้อนเดิมบริเวณที่มีอยู่เป็นป่าไม้ไมยราพและแอ่งน้ำ และจุดที่พบน้ำร้อนเป็นลักษณะแอ่งน้ำร้อน (warm pool ) ที่มีขนาดเล็กประมาณ 2 3 แอ่ง จากการสำรวจพบว่าอุณหภูมิร้อนผิวดินอยู่ระหว่าง 48 50 องศา และอุณหภูมิใต้ดินสูงประมาณ 125 156 องศา จากอุณหภูมิดังกล่าวสามารถที่จะพัฒนาทำเป็นแหล่งอาบน้ำอุ่นตามธรรมชาติเพื่อสุขภาพ ( Spa treatment ) หรือทำเป็นห้องอาบน้ำแร่ ( Balneology ) ซึ่งในประเทศจีน ญี่ปุ่น ยุโรปหรือในอเมริกา เชื่อกันว่าได้อาบน้ำหรือแช่ตัวในน้ำร้อนอุณหภูมิระหว่าง 42 45 องศา ทำให้การหมุนเวียนขอโลหิตในร่างกายดีขึ้น น้ำร้อนจะขยายรูขุมขนทำให้ร่างกายขับสิ่งสกปรกปะปนมากับเหงื่อได้ดีจะช่วยทำให้รู้สึกสดชื่น นอกจากนี้ยังช่วยรักษาอาการปวดเมื่อยตามข้อกระดูกกล้ามเนื้อและกำมะถันที่อยู่ในน้ำพุร้อนจะช่วยรักษาโรคผิวหนังได้เป็นอย่างดีแต่น้ำร้อนที่พบในบ้านดู่ไม่สามารถที่จะนำมาบริโภคได้ เนื่องจากมีความเข้มข้นของฟลูออไรด์และซัลไฟด์สูงกว่ามาตรฐานน้ำแร่เพื่อการบริโภค

น้ำแร่ในปัจจุบันที่มีการให้บริการอยู่ที่อยู่มีอุณหภูมิประมาณ 60 องศา มีการสร้างอาคารในการอาบน้ำแร่ในปี พ.ศ. 2540 โดยมีการให้บริการห้องอาบน้ำ 17ห้อง เป็นห้องอาบขนาดเล็ก 15 ห้อง ราคา 50 บาท/คน และห้องอาบน้ำขนาดใหญ่ ราคาห้องละ 400 บาท (เข้าได้ 10 คน) สระว่ายน้ำรวม20บาท/คน ด้านหน้ามีบริการนวดไทยแผนโบราณ ในการอาบน้ำแร่มีการการผสมน้ำเย็นก่อนที่จะให้นักท่องเที่ยวได้แช่ เพื่อปรับอุณหภูมิในการแช่ ปัจจุบันกำลังขอความร่วมมือกับมหาวิทยาลัยราชภัฎเชียงรายในการออกแบบสถานที่สร้างและแนวทางการพัฒนาน้ำพุร้อนโป่งพระบาทให้เป็นสถานที่ท่องเที่ยวที่สำคัญต่อไป และน้ำพุร้อนโป่งพระบาทยังได้เข้าร่วมโครงการ “ไทยล้านนา สปา ซิตี้” ซึ่งเป็นการรวมกลุ่มของน้ำพุร้อนทั้ง 9 แห่ง ทั่วจังหวัดเชียงรายได้รับการสนับสนุนจาก การท่องเที่ยวแห่งประเทศไทย ภาคเหนือ เขต 2 จังหวัดเชียงราย กระทรวงกีฬาและนันทนาการ และกระทรวงสาธารณสุขจังหวัดเชียงราย น้ำพุร้อนโป่งพระบาทเป็นน้ำพุร้อนแห่งหนึ่งที่มีการได้รับให้มีการได้รับการพัฒนาก่อน ได้แก่ น้ำพุร้อนป่าตึง อำเภอแม่จัน น้ำพุร้อนห้วยหมากเลียบ – ผาเสริฐ ตำบลดอยฮาง น้ำพุร้อนที่เวียงป่าเป้า และน้ำพุร้อนโป่งพระบาท ซึ่งคาดว่าภายหลังจากโครงการสำเร็จ น้ำพุร้อนโป่งพระบาทจะเป็นที่รู้จักมากขึ้นทั้งชาวไทยและชาวต่างชาติ

สอบถามรายละเอียดเพิ่มเติมได้ที่ เทศบาลตำบลบ้านดู่  โทร. 053 703262 ที่ทำการน้ำพุร้อนโป่งพระบาท โทร. 053 150 676 เปิดบริการ 08.00 20.00 น. ห่างจากน้ำพุร้อนไปประมาณ 4 กิโลเมตร

Nearby Location: ตั้งอยู่ตำบลบ้านดู่ ห่างจากสนามบินเชียงรายไปทางอำเภอแม่จันประมาณ 10 กิโลเมตร
Address: หมู่ 6 บ้านโป่งพระบาท 
Region: ภาคเหนือ
Alley: 
Road: 
Subdistrict: 
District: เมืองเชียงราย
Province: เชียงราย
Category: แหล่งท่องเที่ยวทางธรรมชาติ
Sub Type: น้ำพุร้อน/บ่อน้ำร้อน/ธารน้ำ
Facilities Contact: 
Telephone: 0 5370 3653, 08 1764 1480
Email: 
Website: www.bandu.go.th/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 17.00 น.

Activity: 
Suitable Duration: 
Fee (TH): 20.0
Fee (TH Kid): 20.0
Fee (EN): 20.0
Fee (EN Kid): 20.0
Remark: 
Location: 19.975204141740157,99.84735488891601
UUID: ad4af7f6-95ef-42c2-9c5f-f3a16b353d2e
Created Date: 2024-09-23
Updated Date: 2024-09-23
URL: 
Published Date: 