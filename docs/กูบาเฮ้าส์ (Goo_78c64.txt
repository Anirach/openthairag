Title: กูบาเฮ้าส์ (GooBa House)
Content: กูบาเฮ้าส์ GooBa House
“บ้านกูบา” หรือ GooBa House คือ บ้านพักอาศัยของ โองกูบา (นายสุนทร วิจิตรเจริญ) คหบดีผู้รับเหมาก่อสร้างชาวเวียดนาม บุคคลสำคัญอีกท่านหนึ่งของจังหวัดนครพนม ในการก่อสร้างอาคารที่มีรูปแบบสถาปัตยกรรมตะวันตกสไตล์เฟรนช์โคโลเนียลในเขตเทศบาลเมืองนครพนม ได้แก่อาคารศาลากลางหลังเก่า (หอสมุดแห่งชาติเฉลิมพระเกียรติฯ) และพิพิธภัณฑ์จวนผู้ว่าราชการฯ (หลังเก่า) ปัจจุบันบ้านของโองกูบาได้รับการปรับปรุง ซ่อมแซมและตกแต่ง เพื่อเป็นแหล่งท่องเที่ยวอันทรงคุณค่าที่เปี่ยมด้วยเสน่ห์และความสวยงาม ที่พร้อมต้อนรับผู้มาเยือนและนักท่องเที่ยวทั้งชาวไทยและชาวต่างชาติ
นักท่องเที่ยวสามารถเข้าเยี่ยมชม “กูบาเฮ้าส์” โดยไม่มีค่าใช้จ่าย ซึ่งจะมีการเปิดวีดีทัศน์เรื่องราวความเป็นมาและข้อมูลท่องเที่ยวของจังหวัดนครพนมและวีดีทัศน์ “บ้านกูบา อย่าลืมฉัน” ไว้คอยต้อนรับ โดยจะมีเจ้าหน้าที่นำชมบ้าน วันละ 6 รอบ รอบเช้า 3 รอบ เวลา 09.00 น./ 10.00 น. / 11.00 น. รอบบ่าย 3 รอบ เวลา 13.30 น./ 14.30 น./ 15.30 น. หากต้องการเข้าชมเป็นหมู่คณะสามารถแจ้งล่วงหน้าและให้จัดเตรียมขนมใบป่าน อาหารว่างท้องถิ่นและเครื่องดื่ม ชา กาแฟเวียดนามได้ (ค่าใช้จ่ายตามรายการที่เลือก) 
 ภายในตัวอาคารได้แบ่งเป็นห้องต่างๆ โดยชั้นล่างแบ่งเป็น ห้องโถงกูบา เพื่อใช้เป็นจุดต้อนรับนักท่องเที่ยวและ ห้องขายของที่ระลึก GooBa Souvenir Shop จำหน่ายของที่ระลึกและสินค้าที่มีเอกลักษณ์และสัญลักษณ์ทางการท่องเที่ยวของจังหวัดนครพนมและสินค้าเด่นประจำถิ่นอีสาน โดยเฉพาะ “ผ้าอีสาน”
 ชั้นบนของตัวบ้านมีห้องโถงใหญ่ ที่จัดเป็นสถานที่พักผ่อน ถ่ายรูป นั่งเล่น และให้เช่าเป็นสถานที่รับรองหรือใช้เป็นห้องประชุมวีไอพีขนาด 10   30 คน นอกจากนี้ยังสามารถใช้เป็นห้องจัดงานมงคลได้เป็นอย่างดี (Relaxation & Meeting Station) ในส่วนของห้องโองกูบา ได้จัดเป็นห้องนั่งเล่น นั่งประชุมกลุ่มย่อย จิบชาเวียดนาม ชาสมุนไพร (Health & Herb Tea) ส่วนบริเวณระเบียงด้านตะวันออกและตะวันตก จัดว่าเป็นมุมถ่ายภาพที่งดงามด้วยเสน่ห์ของ  ตัวบ้านและยังเป็นที่นั่งเล่นพักผ่อนได้เป็นอย่างดี
 นอกจากนั้นบริเวณด้านข้างตัวบ้าน ยังมีบ้านหลังเล็ก ซึ่งปัจจุบันได้จัดตกแต่งให้เป็นร้าน GooBa Tea or Coffee เพื่อเป็นที่นั่งชิล จิบชา กาแฟเวียดนาม กาแฟสด รับประทานขนมใบป่าน และอาหารว่างประจำถิ่นแบบพออิ่ม...มานครพนมแล้วห้ามพลาด...กูบาเฮ้าส์ยินดีต้อนรับและให้ข้อมูลท่องเที่ยวทุกท่านด้วยความยินดียิ่ง 
สินค้าบ้านกูบา (6 Products of GooBa House)
1. GooBa Souvenir Shop ร้านของที่ระลึก
2. GooBa Tour Station สถานีทัวร์ (สอบถามข้อมูลท่องเที่ยว และ 7 แพ็คเกจทัวร์นครพนมและสปป.ลาว)
3. GooBa Relaxation Station สถานีพักผ่อน (ไม่มีค่าใช้จ่าย)
4. GooBa Meeting Point สถานีนัดพบ ประชุม สังสรรค์ (ให้เช่าสถานที่)
5. GooBa Shooting Point สถานีถ่ายภาพ (รับถ่ายภาพ Pre Wedding)
6. GooBa Catering Place สถานีจัดเลี้ยง (รับจัดอาหารเครื่องดื่มและสันทนาการ)

1. GooBa Souvenir Shop (ร้านของที่ระลึก)
• แก้วมัค (Ceramic Mugs) และ เสื้อยืด T Shirt (คอกลม คอ V) อาทิ สามที่สุด พระธาตุพนม ทิวทัศน์ริมโขง สะพานมิตรภาพ 3  ตุ๊กตา 8 ชนเผ่า 2 เชื้อชาติ หอนาฬิกาเวียดนามอนุสรณ์ หอสุมดแห่งชาติฯ แหล่งท่องเที่ยวอื่นๆ กูบาเฮ้าส์ (GooBa House)
• พวงกุญแจ (Key ring) อาทิ จักรยาน ตุ๊กตา 8 ชนเผ่า 2 เชื้อชาติ และอื่นๆ
• Tag ห้อยกระเป๋า อาทิ จักรยาน ตุ๊กตา 8 ชนเผ่า 2 เชื้อชาติและอื่นๆ
• สินค้า “ผ้าอีสาน” ผ้าแปรรูป อาทิ กระเป๋าต่างๆ ย่าม  ถุงผ้า กระโปรง กางเกง ผ้าถุง เสื้อแขนสั้น เสื้อแขนยาว ฯลฯ 
• สินค้าคุณภาพจากชุมชน
2. GooBa Tour Station สถานีท่องเที่ยวและทัวร์ จุดเริ่มต้นสอบถามข้อมูลท่องเที่ยว และจุดแวะพัก ชม ชิล ช้อปของนักเดินทาง นักท่องเที่ยวและบุคคลทั่วไป เพื่อต้อนรับนักท่องเที่ยวทั้งชาวไทยและชาวต่างประเทศ โดยมีแพ็คเกจทัวร์บริการนำเที่ยวจังหวัดนครพนม ออกเดินทางทุกวันเสาร์และวันอาทิตย์ ได้แก่ เส้นทางสักการะพระธาตุประจำ     วันเกิดในจังหวัดนครพนม เส้นทางท่องเที่ยวชุมชน เส้นทางปั่นจักรยาน เส้นทางท่องเที่ยวเชื่อมโยงแขวงคำม่วน (สปป.ลาว) และประเทศเวียดนาม การบริการให้เช่ารถยนต์ รถตู้ รถจักรยาน รวมถึงการเป็นศูนย์ข้อมูลท่องเที่ยวลุ่มน้ำโขง
3. GooBa Relaxation Station สถานีพักผ่อนและเติมความสุข Health & Herb แหล่งจำหน่ายชาเวียดนาม    บ้านนาจอก ขนมใบป่าน อาหารเพื่อสุขภาพ และผลิตภัณฑ์แปรรูปจากสมุนไพร
4. GooBa Meeting Point สถานีนัดพบ ประชุม สังสรรค์ รับจัดเป็นห้องประชุม ขนาด 10 – 40 คน              พร้อม Afternoon Tea หรือ Coffee Break ช่วงเวลา 17.00 น. – 22.00 น.
5. GooBa Shooting Point สถานีถ่ายภาพ บ้านกูบายินดีต้อนรับทุกท่าน

Nearby Location: ตำบลหนองแสง อำเภอเมือง จังหวัดนครพนม
Address: 68
Region: ภาคตะวันออกเฉียงเหนือ
Alley:  
Road: สุนทรวิจิตร
Subdistrict: 
District: เมืองนครพนม
Province: นครพนม
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: สวนสาธารณะ/สวนหย่อม
Facilities Contact: 
Telephone: 098 591 6551
Email: goobahouse@gmail.com
Website: https://nakhonphanom.mots.go.th/news_view.php?nid=585
Facebook: 
Instagram: 
Line: 
TikTok: 
YouTube: 
Start-End: เวลา 08.30 16.30 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 17.381835223210505, 104.79444780989874
UUID: 93f40783-28c0-4667-958d-1d87e9489fc3
Created Date: 2024-09-23
Updated Date: 2024-09-23
URL: 
Published Date: 