Title: ลานค้าชุมชนห้วยเดื่อ
Content: ลานค้าชุมชนห้วยเดื่อ เริ่มต้นมาตั้งแต่ปี 2538 โดยชาวบ้านหมู่บ้านห้วยเดื่อ ได้ขุดพบฟอสซิลหอยหิน จึงนำมาผ่าดูแล้วเห็นว่ามีลักษณะเหมือนเพชร/อัญมณี จึงนำมาวางขายตามริมทางหลวงหมายเลข 210 เลย อุดรธานี ตรงบริเวณ กม. ที่ 28 ห่างจากอำเภอเมืองหนองบัวลำภู ประมาณ 11 กิโลเมตร และด้วยที่ชาวบ้านส่วนใหญ่ประกอบอาชีพเกษตรกรรม จึงนำผลผลิตทางการเกษตรมาวางจำหน่ายควบคู่ไปด้วย เพื่อสร้างความหลากหลายและดึงดูดผู้คนที่สัญจรผ่านไปมาให้แวะเลือกซื้อสินค้า เป็นที่รู้จักในชื่อ  ตลาดบ้านห้วยเดื่อ  ต่ อมาภายหลังเจ้าหน้าที่จากกรมทรัพยากรธรณีมาตรวจสอบพบว่าเป็นซากฟอสซิลหอยดึกดำบรรพ์กาบคู่ (หอยน้ำจืดยุคจูราสสิคตอนปลาย) จึงได้สั่งห้ามไม่ให้ชาวบ้านขุดและจำหน่ายซากหอยหินโดยเด็ดขาด ชาวบ้านห้วยเดื่อในละแวกนั้นจึงจำหน่ายได้แต่เพียงผลผลิตทางการเกษตรเท่านั้น โดยเฉพาะลำไยที่หมู่บ้านนี้มีการปลูกมาก จึงเป็นที่มาของกิจกรรมงานประเพณี  เที่ยวหอยหิน กินลำไย ไหว้หลวงปู่ขาว  ซึ่งประชาชนในพื้นที่ให้การตอบรับเป็นอย่างดี ชาวบ้านจึงร่วมกันก่อสร้างอาคารสำหรับจำหน่ายสินค้าอย่างเป็นสัดส่วน และรวมกลุ่มกันจัดตั้งเป็นกลุ่มตลาด จนกลายมาเป็นลานค้าชุมชนที่มีบริเวณกว้างขวาง สามารถจอดรถยนต์ได้กว่า 100 คัน ในปัจจุบันมีการจำหน่ายสินค้าเกษตร พืชผักผลไม้ ของป่าที่หาได้ยาก สินค้าออแกนิค อาหารปรุงสำเร็จ สินค้า OTOP อาทิ ผ้าทอมือพื้นบ้าน กล้วยฉาบ ฯลฯ นอกจากนี้ไม่ไกลจากลานค้าห้วยเดื่อ ยังมีสถานที่และแหล่งท่องเที่ยวที่น่าไปชม อาทิเช่น พิพิธภัณฑ์หอยหิน 150 ล้านปี จังหวัดหนองบัวลำภู เป็นสถานที่ขุดพบและจัดแสดงฟอสซิล และหุ่นจำลองไดโนเสาร์ทีเร็กซ์ ที่สามารถเคลื่อนไหวและส่งเสียงได้ วัดถ้ำกลองเพล อดีตเป็นสถานที่วิปัสสนาของหลวงปู่ขาว อนาล ภูหินลาดช่อฟ้า ตั้งอยู่ในเขตหมู่บ้านภูพานคำ ตั้งอยู่บนเทือกเขาภูพานคำ เป็นภูหินที่มีสภาพ ภูมิประเทศสวยงาม เคยเป็นที่พักของนักศึกษาผู้ร่วมพัฒนาชาติไทยสมัย ปี พ.ศ. 2519 ศาลสมเด็จพระนเรศวรมหาราช (บ้านห้วยเดื่อ) : เป็นสถานที่ประดิษฐานพระบรมรูปสมเด็จพระนเรศวรมหาราช องค์แรกของจังหวัดหนองบัวลำภู ตั้งอยู่ในบริเวณพิพิธภัณฑ์หอยหิน 150 ล้านปี และไร่สุขสวัสดิ์ ที่เจ้าของได้น้อมนำแนวทางวิถีพอเพียงและการเกษตรแบบผสมผสาน มาปรับใช้ในพื้นที่ จนเป็นการเกษตรแบบครบวงจร เพราะเริ่มต้นจากการปลูกและบริหารพื้นที่ สำหรับพืชผักที่กินเองได้ เหลือก็แบ่งขาย และขยายพันธุ์เพื่อปลูกและจำหน่าย นอกจากนี้ยังมีการแปรรูปสินค้าทางการเกษตร พร้อมทั้งเปิดโอกาสให้ทุกคนเข้ามาเรียนรู้ และสร้างแรงบันดาลใจให้กลับไปทำที่บ้านตัวเองอีกด้วย

Nearby Location: ตั้งอยู่ใกล้กับพิพิธภัณฑ์หอยหิน 150 ล้านปี จังหวัดหนองบัวลำภู  ริมถนนสายเลย อุดรธานี (ทางหลวงสาย 210) บ้านโนนทัน ต.โนนทัน อ.เมือง จ.หนองบัวลำภู
Address: บ้านห้วยเดื่อ หมู่ 6
Region: ภาคตะวันออกเฉียงเหนือ
Alley:  
Road: เลย อุดรธานี(ทางหลวงสาย 210)
Subdistrict: กุดจิก
District: เมืองหนองบัวลำภู
Province: หนองบัวลำภู
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ห้างสรรพสินค้า/แหล่งช้อปปิ้ง/ตลาดสด/ตลาดนัด/ถนนคนเดิน
Facilities Contact: 
Telephone: 042 000 048 (อบต.โนนทัน)
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 07.00 20.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 17.241952968251255, 102.5147795677185
UUID: 18c5b2ca-c3db-48cf-b7dc-789f25d49916
Created Date: 2024-09-23
Updated Date: 2024-09-23
URL: 
Published Date: 