Title: วิลล่าประวัติศาสตร์ขุนวิเชียรพานิช (khunvichienpanich)
Content: อาคารสถาปัตยกรรมตะวันตกริมแม่น้ำเพชรบุรีของขุนวิเชียรพานิช (วิเชียร ประจวบเหมาะ) และนางร่าย ประจวบเหมาะ ในปัจจุบันได้ถูกจัดทำให้เป็น บ้านพักกึ่งพิพิธภัณฑ์มีชีวิตขนาดเล็ก (Mini living museum) มิใช่เป็นแค่เพียงอาคารที่ได้รับการบูรณะเพื่อเป็นที่เก็บสมบัติเก่าอย่างไร้รากเหง้า และความเป็นมา หากแต่ว่า ยังมุ่งเน้นที่จะหลอมรวมเชื่อมโยงเรื่องราวต่างๆ ในประวัติ ศาสตร์ ของผู้คนในสกุล ประจวบเหมาะ ในอดีตที่เคยอยู่อาศัยในบ้านหลังนี้ ทั้งวิถีชีวิต หน้าที่การงาน คุณงาม ความดี และการทำประโยชน์ อย่างมากมายให้กับประเทศชาติและจังหวัดเพชรบุรี มาอย่างช้านาน อย่างที่ไม่เคยมีผู้ใดทราบความเป็นมามาก่อน เราจึงเป็นมากกว่าอาคารและสถานที่สวยงาม ขุนวิเชียรพานิช (วิเชียร ประจวบเหมาะ) พ่อค้าและคหบดีผู้มีชื่อเสียงเป็นที่นิยมนับถือ และรักใคร่ ของบรรดาข้าราชการพ่อค้าคหบดีและประชาชน ในจังหวัดเพชรบุรี โดยขุนวิเชียรพานิชได้รับเกียรติได้รับการแต่งตั้งให้เป็น นายกเทศมนตรีคนแรกของจังหวัดเพชรบุรี เป็น ผู้จัดการบริษัทพาณิชย์จังหวัด เป็น ผู้กำกับลูกเสือ ทั้งขุนวิเชียรพานิช และนางร่าย ประจวบเหมาะ มีกิจการการค้าขายมากมายถือเป็นคหบดีของจังหวัดเพชรบุรีที่ได้ทำประโยชน์ ให้แก่ผู้คนและจังหวัดเป็นอย่างมาก ดังนี้ โรงสีไฟซ่งเต็กฮวด (โรงงานผลิตไฟฟ้า)ที่ได้รับสัมปทานจากรัฐบาล โรงสีข้าวซุนเต๊กฮวด (ภายหลังเปลี่ยนชื่อเป็น ไพบูลพานิช) ตั้งอยู่บริเวณสะพานรถไฟ ริมแม่น้ำเพชรบุรี ฝั่งตรงข้ามกับจวนผู้ว่าจังหวัดเพชรบุรี ร้านวิเชียรพานิช ขายสินค้าอุปโภคบริโภคอยู่บน ถนนพานิชเจริญ ร้านสังฆภัณฑ์ โรงน้ำแข็ง ตัวแทนขายน้ำมันสามทหาร . . การเข้าชมวิลล่าประวัติศาสตร์ขุนวิเชียรพานิช มี ๔ ช่องทางดังนี้คือ สำหรับประชาชนทั่วไปเพื่อการท่องเที่ยวเชิงอนุรักษ์ ๑. การเข้าชมลักษณะ Day Trip โดยทีมงานรัตนโกสิเนหา ในช่วงวันหยุดเสาร์ อาทิตย์ ตามแต่ทีมงานกำหนดแผนการท่องเที่ยวในเส้นทาง  พราวเพชรบุรี  ช่องทางการติดต่อ Facebook page รัตนโกสิเนหา Rattanakosineha ๒. การเข้าชมลักษณะนัดหมายล่วงหน้าแบบเป็นกลุ่มเล็ก จำนวนไม่เกิน ๑๐ ๑๒ คน โดยผ่านทีมงาน Local Tour ในจังหวัดเพชรบุรี ที่มีวิทยากรท้องถิ่นนำเข้ามาเยี่ยมชมในช่วงวันหยุดเสาร์ อาทิตย์ ตามเวลาที่ทางวิลล่าประวัติศาสตร์ขุนวิเชียรพานิช และทีมงานในท้องถิ่นกำหนดร่วมกันเท่านั้น ช่องทางการติดต่อ Facebook page กลุ่มลูกหว้า เพชรบุรี หรือ Chumlong Buasuwan (อจ.จำลอง บัวสุวรรณ) ๐๘๑ ๒๙๐๘๐๙๑ สำหรับกลุ่ม นักเรียน นิสิต นักศึกษา และสถาบันต่างๆ (จำกัดจำนวนผู้เข้าชม) ๓. การเข้าชมแบบนัดหมายล่วงหน้า สำหรับ กลุ่มนักเรียน นิสิตนักศึกษา สถาบัน และกลุ่มอื่นๆ ที่มีความสนใจจะศึกษาเกี่ยวกับประวัติศาสตร์ และความเป็นมาทางด้านสถาปัตยกรรม ของวิลล่าประวัติศาสตร์ขุนวิเชียรพานิช จังหวัดเพชรบุรี (มีเอกสารยืนยันจากต้นสังกัดและมีอาจารย์ควบคุม) เปิดรับ ๒ รอบ คือรอบเช้าและบ่าย ในทุกวันศุกร์ (ทางผู้ดำเนินการขอสงวนสิทธิ์พิจารณาตามความเหมาะสมเป็นกรณีไปในเรื่องของค่าเข้าชม เวลา และจำนวนผู้เข้าชม)

Nearby Location: ตั้งอยู่ในอำเภอเมืองจังหวัดเพชรบุรี
Address: 1
Region: ภาคกลาง
Alley:  
Road:  
Subdistrict: คลองกระแชง
District: เมืองเพชรบุรี
Province: เพชรบุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: คุณต่อ 0845541915
Email: khunvichienpanich@gmail.com
Website: https://www.facebook.com/khunvichienpanich
Facebook: 
Instagram: 
Line: 
TikTok: 
YouTube: 
Start-End: 07.00 16.30 (ติดต่อล่วงหน้า)
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.103091, 99.9484966
UUID: 649b3ee3-c7af-4453-b58b-108f6f64de70
Created Date: 2024-09-23
Updated Date: 2024-09-23
URL: 
Published Date: 