Title: เกาะดอนโพธิ์ (Don Pho Island)
Content: เกาะแห่งนี้ตามตำนานเชื่อว่าเป็นวังพญานาคราช กลางเกาะมีรูปปั้นปู่อือลืออยู่ใต้ต้นโพธิ์ รายล้อมไปด้วยต้นไม้ ร่มรื่น เงียบสงบเป็นอย่างมาก นักท่องเที่ยวสามารถขึ้นเรือได้ที่ท่าเรือหลังศาลปู่อือลือเพื่อเข้าไปกราบไหว้ขอพรเพื่อความเป็นสิริมงคลและขอโชคลาภ  
เกาะดอนโพธิ์ ดินเเดนเเห่งศรัทธา อยู่ไม่ไกลจากศาลเจ้าปู่อือลือ เป็นอีกหนึ่งสถานที่ที่ถือว่า เป็นดินแดนศักดิ์สิทธิ์ สถานที่แห่งนี้ตั้งโดดเด่นอยู่กลางน้ำ เชื่อกันว่า เกาะดอนโพธิ์ คือสถานที่ที่พญานาคปู่อือลือมักจะมาปฏิบัติธรรม เพราะเป็นเกาะที่เงียบสงบ มีต้นไม้และมีน้ำล้อมรอบบรรยากาศเย็นสบาย ซึ่งนักท่องเที่ยว หลังลงมาจากถ้ำนาคา ก็จะแวะเวียนเข้ามากราบไหว้รูปปั้นปู่อือลือ ที่อยู่ใต้ต้นโพธิ์พร้อมกับขอพรเพื่อความเป็นสิริมงคล และขอโชคลาภก่อนเดินทางกลับ 
 ตามตำนานปู่อือลือที่ข้องเกี่ยวกับบึงโขงหลงนั้น เชื่อว่า เกิดจากการล่มเมืองของพญานาค ซึ่งเกิดจากความรักที่ไม่สมหวังระหว่างพญานาคกับมนุษย์ ทำให้เมืองที่เจริญรุ่งเรืองล่มสลาย บริเวณแห่งนี้เดิมเป็นที่ตั้งเมือง ชื่อ รัตพานคร มี พระอือลือราชา เป็นผู้ครองนคร มเหสีชื่อ นางแก้วกัลยา มีพระธิดาชื่อ พระนางเขียวคำ ต่อมาได้อภิเษกสมรสกับพระเจ้าสามพันตา มีพระโอรสชื่อ เจ้าชายฟ้ารุ่ง ซึ่งเป็นผู้ที่มีความเฉลียวฉลาด มีความรอบรู้ และมีรูปงามด้วย ขณะประสูติมีท้องฟ้าสว่างไสว ต่อมาได้อภิเษกสมรสกับ นาครินทรานี ซึ่งเป็นพระธิดาของพญานาคราชแห่งเมืองบาดาล ที่แปลงกายเป็นมนุษย์ การอภิเษกสมรสจัดกันอย่างมโหฬาร ทั้งเมืองบาดาล และเมืองมนุษย์ (รัตพานคร) ทำอยู่ 7 วัน 7 คืน เพื่อเป็นการสร้างสัมพันธไมตรีระหว่างพญานาคราช กับ พระเจ้าอือลือราชา ในโอกาสนี้ด้วย ทั้งสองอยู่กินกันมาเป็นเวลา 3 ปี ก็ไม่สามารถจะมีผู้สืบสายสกุลได้ (เพราะธาตุมนุษย์กับนาค) จึงทำให้เกิดความเศร้าโศกเสียใจกับทั้งสอง ต่อมาเจ้าหญิงนาครินทรานี ล้มป่วยลง ทำให้ร่างกายของนางที่เป็นมนุษย์กลายเป็นนาคตามเดิม โดยข่าวนี้ได้แพร่สะพัดออกไปทั่วกรุงรัตพานคร และถึงแม้นางจะร่ายมนตร์กลับเป็นมนุษย์ ประชาชนและพระเจ้าอือลือก็ไม่พอใจ จึงได้ขับไล่นางนาครินทรานีกลับสู่เมืองบาดาลดังเดิม โดยได้แจ้งให้พญานาคราชมารับตัวกลับ ก่อนกลับพญานาคราช ได้ขอเครื่องกกุธภัณฑ์ของตระกูลคืน แต่พระเจ้าอือลือราชาไม่สามารถคืนให้ได้ เนื่องจากนำไปแปรสภาพเป็นอย่างอื่น ทำให้พญานาคราชกริ้วมาก และประกาศว่าจะทำลายเมืองรัตพานคร และจะเหลือเอาไว้เพียง 3 วัดเท่านั้น หลังจากพญานาคกลับไป ในตอนกลางคืน พญานาคราชได้ยกไพร่พลมาถล่มเมืองรัตพานคร และประชาชนก็ไม่มีใครรอดพ้นจากฤทธิ์นาคได้ พอนางนาครินทรานีทราบข่าว ก็ขึ้นมาตามหาเจ้าชายฟ้ารุ่ง จนถึงแม่น้ำสงครามก็ไม่พบ จึงกลับเมืองบาดาล เมืองรัตพานครได้ถล่มเป็น  บึงหลงของ  ต่อมานานเข้าคำพูดก็กลายเป็นโขงหลง และวัดที่เหลือ 3 วัด ก็คือ วัดดอนแก้ว (วัดแก้วฟ้า) วัดดอนโพธิ์ (วัดโพธิสัตว์) และ วัดดอนสวรรค์ (วัดแดนสวรรค์) ทางที่นางนาครินทรานีตามหาเจ้าชายฟ้ารุ่ง คือ ห้วยน้ำเมา (เมารัก) ส่วนพระอือลือราชา ไม่ได้สิ้นพระชนม์ไปกับเหตุการณ์นี้ด้วย แต่ถูกพระยานาคราชจับตัวไว้ พร้อมกับสาปให้พระอือลือราชากลายร่างเป็นนาค เฝ้าอยู่ในบึงโขงหลงชั่วนิรันดร์ จนกว่าจะมีเมืองเกิดใหม่ในดินแดนแห่งนี้ จึงจะล้างคำสาปของพระยานาคราชได้

Nearby Location: เป็นเกาะที่ลอยอยู่กลางน้ำ ต้องล่องเรือเข้าสู่เกาะดอนโพธิ์ โดยมีท่าเรือบริการหลายจุดรอบบึงโขงหลง
Address: 
Region: ภาคตะวันออกเฉียงเหนือ
Alley: 
Road: 
Subdistrict: บึงโขงหลง
District: บึงโขงหลง
Province: บึงกาฬ
Category: แหล่งท่องเที่ยวทางธรรมชาติ
Sub Type: หมู่เกาะ
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.0113365, 104.0300366
UUID: 0e031e58-9fc4-4821-8ab0-64fd48cf732f
Created Date: 2024-09-23
Updated Date: 2024-09-23
URL: 
Published Date: 