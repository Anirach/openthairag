Title: ทุ่งโนนสน (Thong Non Son)
Content: ทุ่งโนนสน อีกหนึ่งจุดท่องเที่ยวสำหรับคนที่รักการเดินป่าศึกษาธรรมชาติและการแค้มป์ปิ้ง โดยเป็นทุ่งหญ้าสลับกับป่าสนเขาที่สวยงามมาก โดยเฉพาะในช่วงปลายฝนต้นหนาว ตามบริเวณลานหินจะเต็มไปด้วยดอกไม้เล็กๆ เช่น ดุสิตา สร้อยสุวรรณา กระดุมเงิน ฯลฯ รวมทั้งกล้วยไม้ดินนานาชนิด เช่น เอื้องม้าวิ่ง ยี่โถปีนัง ฯลฯ 
การเดินขึ้นทุ่งโนนสนปัจจุบันมีระยะทาง 9.5 กิโลเมตร โดยนักท่องเที่ยวต้องนั่งรถบรรทุกของชาวบ้านจากหน่วยพิทักษ์ป่าไม้ สล.12 (เนินมะปราง) เพื่อมายังจุดเริ่มเดิน เส้นทางนี้เป็นทางขึ้นใหม่ เปลี่ยนจากเส้นทางเดิมที่เคยเปิด ณ หน่วยพิทักษ์อุทยาน สล.8 หรือหน่วยฯ หนองแม่นา อ.เขาค้อ จ.เพชรบูรณ์ ระยะทาง 16 กิโลเมตร 
ระยะทาง 9.5 กิโลเมตร มีทั้งทางราบ ลง และขึ้นตามปกติของสภาพภูเขา โดยจะผ่านลานหินลาด เนินทดลอง เนินลองใจ และเนินป่าซอง สามเนินที่ขึ้นไม่ยากเพราะมีราวไม้ไผ่ให้จับ แต่จะล้าตรงความชัน โดยเฉพาะเนินป่าซางที่ชันที่สุด เมื่อผ่านด่านประลองจิตใจมาแล้ว ยังต้องผ่านลานดูใจและจุดชมวิว 
ลักษณะบนทุ่งโนนสนมีลานหินขนาดกว้างหลายจุด ซึ่งแต่ละจุดจะมีพุ่มดอกไม้เล็กๆ ให้ชม ถ้าจุดไหนเป็นลานหินชื้นแฉะจะพบ “จอกบ่วาย” พืชกินแมลงที่ใช้น้ำหวานเหนียวๆ ล่อแมลง จะเห็นหยดน้ำเล็กๆ คล้ายน้ำค้างเกาะอยู่ “ข้าวตอกฤๅษี” มอสที่ใหญ่ที่สุดในไทยและจะเลือกขึ้นในที่สะอาดเท่านั้น พวกมันมีสีเขียวสดขึ้นหนาแน่นตามแหล่งน้ำขัง พอมันแห้งจะเป็นสีขาวเหมือนข้าวตอก

และตามลานหินยังจะได้พบ “ดุสิตา” ดอกสีม่วง พืชกินแมลงอีกชนิดหนึ่งโดยใช้ปล่องที่รากหาอาหาร “ผักปราบภู” ดอกกลมสีม่วง ตรงกลางสีเหลือง เมื่อสังเกตใกล้ๆ จะเห็นว่าดอกของมันเป็นขนเล็กๆ “หัสไดเครือ” หรือผักบุ้งดอย ดอกสีเหลืองอ่อน มีใบเหมือนผักบุ้ง และเป็นไม้เลื้อยเช่นกัน “เอื้องม้าวิ่ง” กล้วยไม้พบตามร่องหิน ลักษณะไม่เหมือนม้าแต่อย่างใด

ถ้าเลือกชมดอกไม้ตามลานหินจะพบสิ่งที่กล่าวมา แต่หากอยากเห็นดอกไม้ป่าที่พบในป่าต้องเลือกเข้า “ป่า” ไปหามัน โดยเส้นทางศึกษาธรรมชาติมีวางไว้แล้วเป็นระยะทางประมาณ 3 กิโลเมตร ดอกไม้ที่จะได้พบ อาทิ “เอื้องบายศรี” กล้วยไม้หินสีเหลืองขาว “หงอนนาค” ดอกสีม่วงที่จะบานยามต้องแดด “เอนอ้าน้อย” กลีบดอกใหญ่สีม่วง “สิงโตกลอกตา” กล้วยไม้หินที่ต้นอยู่บนหิน แต่ดอกชูก้านสูง “สิงโตรวงข้าว” ดอกสีส้มเป็นพวงหาชมได้ยาก “เอื้องน้ำต้น” ดอกเป็นปล้องมีสีเหลืองและชมพู นอกจากนี้ ยังมี กงควน จุกนกยูง หญ้าหนูต้น เฒ่าหลังราย จ่าฮ่อม หญ้าแส้ม้าฮ่อ หญ้าขนตาช้าง และต้นเสม็ดแดง ต้นไม้ซึ่งปกติขึ้นตามทะเล แต่กลับมาพบบนเขา

Nearby Location: ตั้งอยู่บริเวณตอนกลางของอุทยานแห่งชาติทุ่งแสลงหลวง ห่างจากหน่วยพิทักษ์อุทยานแห่งชาติที่ สล.12(รักไทย) 16 กิโลเมตร
Address: หน่วยพิทักษ์ป่าไม้ สล.12(รักไทย) หมู่ 8
Region: ภาคเหนือ
Alley: 
Road: 
Subdistrict: 
District: เนินมะปราง
Province: พิษณุโลก
Category: แหล่งท่องเที่ยวทางธรรมชาติ
Sub Type: ทุ่งดอกไม้และพืชพันธุ์
Facilities Contact: 
Telephone: 08 2167 5346, 08 8756 4940, 09 7994 8542
Email: 
Website: park.dnp.go.th/visitor/scenicshow.php?id=194
Facebook: 
Instagram: 
Line: 
TikTok: 
YouTube: 
Start-End: เปิดปลายเดือนตุลาคม   มกราคม จนกว่าดอกไม้จะโรย จองล่วงหน้า 5   10 วัน

Activity: 
Suitable Duration: 
Fee (TH): 20.0
Fee (TH Kid): 
Fee (EN): 200.0
Fee (EN Kid): 
Remark: 
Location: 16.5683333,100.6355556
UUID: 8a065b38-ef66-416d-94e1-a0a4cce9ba7b
Created Date: 2024-09-23
Updated Date: 2024-09-23
URL: 
Published Date: 