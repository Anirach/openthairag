Title: วัดป่าบ้านพันลำ (Wat Pa Ban Phanlam)
Content: บริเวณที่ตั้งวัดป่าพันลำแต่ก่อนเป็นป่าช้าสาธารณะประโยชน์เป็นแหล่ง อาหารและเป็นทำเลเลี้ยงสัตว์ของชาวบ้านพันลำเป็นป่าที่มีต้นไม้ร่มรื่นอุดม สมบูรณ์ประกอบไปด้วยต้นไม้ใหญ่อาทิ ยางนา ตะแบก ฯลฯ และต้นไม้เล็กๆอีกมากมาย ประกอบกับอยู่ติดแม่น้ำโขงทำให้มีความสดชื่น ตลอดทั้งปีอีกทั้งสถานที่ก็อยู่ไม่ไกลจากตัวอำเภอเมืองบึงกาฬมากนัก ทำให้เมื่อมีพระเดินจาริกธุดงค์ตามแม่น้ำโขงมาพักอยู่เรื่อยๆ     สมัยต่อมาทางคณะสงฆ์อำเภอเมืองบึงกาฬร่วมกับชาวบ้านพันลำจึงได้จัดตั้งเป็นสถานที่ปฏิบัติธรรมอยู่ปริวาสกรรมของ อำเภอเมืองบึงกาฬ และยังมีพระสงฆ์แวะเวียนมาอยู่จำพรรษาเป็นบางครั้งบางคราว เมื่อออกพรรษาพระสงฆ์ที่ท่านจำพรรษาก็ออกจาริกเดินธุดงค์ต่อไปเป็นอย่างนี้เรื่อยมา จนเมื่อประมาณปี พ.ศ.๒๕๓๕ ได้มีพระธุดงค์ได้เดินจาริกมาจากจังหวัดนครพนมตามลำน้ำโขงขึ้นมาเรื่อยๆ จนมาถึงบริเวณป่าช้าบ้านพันลำเห็นว่าเป็นสถานที่สัปปายะเหมาะแก่การบำเพ็ญสมณะธรรมจึงได้อยู่พักบำเพ็ญเพียร พอดีช่วงนั้นเป็นช่วงใกล้เข้าพรรษาญาติโยมชาวบ้านพันลำจึงได้นิมนต์ท่านอยู่จำพรรษา พอออกพรรษาท่านก็ได้เดินทางกลับไปหาครูบาอาจารย์และได้ขออนุญาติมาอยู่จำพรรษาที่นี่เรื่อยมา
          ในปี พ.ศ.๒๕๔๑ พระอาจารย์สมบัติ สัมปัตติธารโก ท่านได้มาอยู่จำพรรษา พระที่ท่านได้มาอยู่จำพรรษาอยู่แต่ก่อนได้ขออณุญาติไปจำพรรษาที่ จ.อุดรธานี พระอาจารย์สมบัติ สัมปัตติธารโก จึงได้อยู่เป็นประธานสงฆ์ไปโดยปริยาย เมื่อออกพรรษาในปีนั้นเองท่านก็ได้มีแนวคิดในการที่จะสร้างศาลาเพื่อจะใช้เป็น สถานที่อบรมเยาวชน นักเรียน นักศึกษาตลอดทั้งญาติโยมพุทธบริษัทใน จ.บึงกาฬ  และได้จัดให้มีงานปฏิบัติธรรมขึ้น เป็นเวลา ๕ วัน ปรากฎว่าญาติโยมมีความสนใจร่วมงานเป็นจำนวนมาก ท่านจึงได้นิมนต์ครูบาอาจารย์มาร่วมแสดงธรรมโปรดญาติโยม ประกอบกับวัดป่าพันลำเป็นสถานที่สัปปายะ มีป่าไม้ร่มรื่น ติดกับแม่น้ำโขง ตรงข้ามกับเมืองปากซันแขวงบริคัมไซประเทศลาว บางปีมีหาดทรายขึ้นที่หน้าวัดพระอาจารย์ท่านก็จะพาผู้เข้าปฏิบัติธรรมไปเดินจงกรมที่หาดทรายด้วย ซึ่งเป็นภาพที่สวยงามมาก จึงทำให้มีผู้มาร่วมปฏิบัติธรรมมากขึ้นเรื่อยๆ ทุกปี และวัดป่าพันลำก็ได้จัดให้งานปฏิบัตธรรม ขึ้นในเดือนมีนาคม เป็นเวลา ๗ วันเป็นประจำต่อมาทุกปี

Nearby Location: ตั้งอยู่ริมแม่น้ำโขง ที่บ้านพันลำ ตำบลวิศิษฐ์ ใกล้ด่านศุลกากรบึงกาฬ 
Address: 101 หมู่ 2 บ้านพันลำ
Region: ภาคตะวันออกเฉียงเหนือ
Alley: 
Road: 
Subdistrict: 
District: เมืองบึงกาฬ
Province: บึงกาฬ
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 4202 4101, 08 1369 4054 0 4232 5406
Email: 
Website: http://xn  l3ckfm0bh4edhe0vlc.com/
Facebook: 
Instagram: 
Line: 
TikTok: 
YouTube: 
Start-End: 07.00   17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.39319920826537,103.61888998078916
UUID: dd69f21c-3ea2-4fa0-ac6a-ce122a46586b
Created Date: 2024-09-23
Updated Date: 2024-09-23
URL: 
Published Date: 