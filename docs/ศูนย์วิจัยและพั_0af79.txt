Title: ศูนย์วิจัยและพัฒนาประมงน้ำจืดกาญจนบุรี (Kanchanaburi Fisheries)
Content: ศูนย์วิจัยและพัฒนาประมงน้ำจืดกาญจนบุรี มีหน้าที่ ศึกษา ค้นคว้า ทดสอบ วิจัยและพัฒนาเทคโนโลยีการเพาะเลี้ยงสัตว์น้ำจืดและทรัพยากรประมงน้ำจืด โดยเน้นงานวิจัยที่เชื่อมโยงกับสถาบันต่าง ๆ ของสำนักวิจัยและพัฒนาประมงน้ำจืด กรมประมง เพื่อนำเทคโนโลยีมาทดสอบขยายผล ภายใต้ข้อจำกัดของสภาพพื้นที่จริง วิจัยการเพาะเลี้ยงสัตว์น้ำจืดที่มีความสำคัญทางเศรษฐกิจ และพันธุ์สัตว์น้ำหายากหรือใกล้สูญพันธุ์ของท้องถิ่นเพื่อการอนุรักษ์ และการวิจัยพื้นฐานที่จำเป็นเพื่อพัฒนาให้เป็นสัตว์น้ำเศรษฐกิจ วิจัยและวิเคราะห์ข้อมูลชีววิทยาแหล่งน้ำ ทรัพยากรประมง และสังคม เศรษฐกิจชาวประมง เพื่อประเมินสถานภาพ แนวโน้มของการประมงในแหล่งน้ำ และนำมาเป็นแนวทางในการบริหารจัดการทรัพยากรประมงในแหล่งน้ำ ติดตาม เฝ้าระวัง การเปลี่ยนแปลงของทรัพยากรประมงในแหล่งน้ำเพื่อการใช้ประโยชน์อย่างยั่งยืน ตรวจสอบ ติดตามและรับรองฟาร์มเพาะเลี้ยงสัตว์น้ำ ผลิตและขยายพันธุ์สัตว์และพืชน้ำจืดที่ได้รับการปรับปรุงพันธุ์ ที่หายากและใกล้สูญพันธุ์ ผลิตและปล่อยพันธุ์สัตว์น้ำโดยเน้นชนิดพันธุ์ที่เหมาะสมกับแหล่งน้ำเพื่อ เพิ่มผลผลิตประมงและดำรงความอุดมสมบูรณ์ในแหล่งน้ำ อนุรักษ์พันธุ์สัตว์น้ำและรักษาความหลากหลายทางชีวภาพในแหล่งน้ำ ให้บริการทางวิชาการและถ่ายทอดเทคโนโลยีการเพาะเลี้ยงสัตว์น้ำ และให้การสนับสนุนทางวิชาการกับหน่วยงานส่วนภูมิภาคในเรื่องการกำกับ ดูแลด้านการเพาะเลี้ยงสัตว์น้ำและทำการประมง สัตว์น้ำที่สำคัญที่ศูนย์วิจัยและพัฒนาประมงน้ำจืดกาญจนบุรี ได้ศึกษาทั้งในแง่เศรษฐกิจและอนุรักษ์ได้้แก่ ตะพาบม่านลาย หอยมุกน้ำจืด ปลายี่สก ปลากดคัง ปลาหมอช้างเหยียบ ปลากดเหลือง เป็นต้น

Nearby Location: อยู่ที่ตำบลม่วงชุม อำเภอท่าม่วง
Address: 82 หมู่ 1
Region: ภาคกลาง
Alley: 
Road: 
Subdistrict: เขาน้อย
District: ท่าม่วง
Province: กาญจนบุรี
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ศูนย์วิจัย (เกษตร)/สถานีทดลอง (เกษตร)
Facilities Contact: 
Telephone: 0 3461 1330, 0 3461 1144
Email: 
Website: www.fisheries.go.th/if kanchanaburi/web2/
Facebook: 
Instagram: 
Line: 
TikTok: 
YouTube: 
Start-End: 08.30 16.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.964183, 99.6267396
UUID: 9c9fc865-6ded-4960-beef-68b050bb8a65
Created Date: 2024-09-23
Updated Date: 2024-09-23
URL: 
Published Date: 