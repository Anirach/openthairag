Title: วัดท่านจั่น (Wat Than Chan)
Content: วัดท่านจั่น ตั้งอยู่เลขที่ ๕๖ หมู่ที่ ๓ บ้านท่านจั่น ตำบลหนองขุ่น สังกัดคณะสงฆ์มหานิกาย สร้างขึ้นเป็นวัดประมาณปี พ.ศ. ๒๓๕๐ ภายในบริเวณวัดมีสิ่งที่น่าสนใจ ดังนี้ พระพุทธรูปศักดิ์สิทธิ์ ประดิษฐานภายในอุโบสถ นามหลวงพ่อจั่น พระพุทธรูปคู่บ้านที่ชาวหนองขุ่น และใกล้เคียงให้ความนับถือ มีงานสมโภชนมัสการปิดทองเป็นประจำทุกปี ๆ ละ ๒ ครั้ง ตรงกับวันขึ้น ๑๔   ๑๕ ค่ำ เดือน ๔ และ ๑๔ &ndash; ๑๕ ค่ำ เดือน ๖ (วันวิสาขบูชา) ในงานสมโภชทางวัดจะมีการหุงข้าวต้มเลี้ยง ชาวบ้านมีความเชื่อว่า กินข้าวต้มวัดท่านจั่น แล้วจะหายจากโรคภัยเป็นสิริมงคลกับตัวเอง จึงกลายเป็นประเพณีกินข้าวต้มมาจนถึงทุกวันนี้มีบันทึกว่า วันวิสาขบูชา ปี ๒๕๕๑ กำนันสมวงษ์ โพธิ์ศรี อดีตกำนันตำบลหนองบัว ได้ร่วมกับลูกหลานเป็นเจ้าภาพเพื่อสืบสานประเพณี เลี้ยงข้าวต้มทรงเครื่องจำนวน ๙๔ กระทะใบบัว มี ต้นสำโรงใหญ่ ขนาดประมาณ ๔ คนโอบ อยู่บริเวณหน้าวัด มีอายุกว่าร้อยปี ผลสำโรงหล่นจากต้น ชาวบ้านจะเก็บลูกสำโรงไปกราบไหว้บูชา เพราะเชื่อในความมหัศจรรย์ทำให้แคล้วคลาดจากภัยอันตรายทั้งปวง เคยมีผู้นำผลสำโรงติดตัวเมื่อครั้งไปรบในสงครามเวียดนาม แล้วรอดชีวิตกลับมา ปัจจุบันแม้ว่าจะมีลมพัดแรงขนาดไหน ยังไม่มีใครเคยเห็นกิ่งสำโรงหักลงมาสักครั้งเดียว และไม่มีผลสำโรงให้พบเห็น เพราะคนจะมาคอยเก็บไปบูชาจนหมด สุขาโบราณอยู่บริเวณด้านหลังวัดฝาผนังทำด้วยไม้ไผ่ขัดแตะ ฉาบด้วยปูนซีเมนต์ หลังคามุงด้วยกระเบื้องดินเผา สร้างในสมัยเจ้าอาวาสรูปใดไม่ปรากฏ

Nearby Location: บ้านท่านจั่น ตำบลหนองขุ่น อำเภอวัดสิงห์
Address: 56 หมู่ 3 บ้านท่าจั่น
Region: ภาคกลาง
Alley: 
Road: 
Subdistrict: หนองขุ่น
District: วัดสิงห์
Province: ชัยนาท
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 08 4381 7017
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 07.00 18.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.2729137, 99.9990526
UUID: c2fffc8f-9fc4-4955-9e9c-8060e4d18df8
Created Date: 2024-09-23
Updated Date: 2024-09-23
URL: 
Published Date: 