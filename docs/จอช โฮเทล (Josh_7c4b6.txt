Title: จอช โฮเทล (Josh Hotel)
Content: โรงแรมในย่านอารีย์ ที่มีการตกแต่งยุค 80s กับไวบ์สนุกๆ มีชีวิตชีวาราวกับได้นั่งไทม์แทชชีนย้อนกลับไปในอดีตด้วยคอนเซปต์ไลฟ์สไตล์โฮเทลที่ตอบโจทย์ชีวิตคนยุคใหม่ ที่นี่จึงเป็นเหมือนจุดแวะพักแบบที่ต่อให้ไม่ได้มานอนพัก ก็มาใช้บริการ เดินเล่นเอนจอยเหล่าร้านรวงในโรงแรมได้ไม่ว่าจะเป็นร้านกาแฟ ร้านอาหารญี่ปุ่น ร้านโดนัทบาร์ หรือซีเลกต์ช็อปก็ตามอีกทั้งที่นี่ยังจัดอีเวนต์ช่วงวันหยุดอยู่เรื่อยๆอีกด้วย


ที่นี่ใส่ใจในรายละเอียดทั้งเรื่องมู้ดแอนด์โทนนับตั้งแต่โซนล็อบบี้ที่สร้างกิมมิกด้วยตู้แขวนกุญแจแบบโบราณ ช็อปสินค้าให้ผู้เข้าพักได้เลือกช้อป ไม่ว่าจะเป็นกระเป๋าผ้า Tote Bag, แผ่นเสียงสุดคลาสสิก, แบรนด์เสื้อผ้า Sunbath and Pool Only, แบรนด์สบู่แพ็กเกจจิ้งสุดน่ารัก และอื่น ๆ อีกมากมาย ซึ่งเร็ว ๆ นี้ทางโรงแรมจะเพิ่มเติมในส่วนของ Mini Theatre Room และ Mini Workshop Space เข้าไปให้เกิดการปฏิสัมพันธ์อันดีและกิจกรรมสุดสร้างสรรค์ให้ผู้เข้าพักและคนทั่วไปได้มี Activities ร่วมกัน 

โรงแรมแห่งนี้มีทั้งหมด 71 ห้อง แบ่งออกเป็น 3 ประเภท ซึ่งในแต่ละชั้นจะมีห้องพักแต่ละประเภทคละ ๆ กันไปทุกห้องมีเครื่องอำนวยความสะดวกครบครัน
นอกจากนี้บริเวณชั้นล่างยังมีโซนห้องอาหารเช้าในลักษณะของไลน์บุฟเฟ่ต์ที่เสิร์ฟแบบ American Breakfast พร้อมชา กาแฟ นม ขนมปัง และเมนูสลัด (ราคา 350 บาท) ส่วนใครที่อยากทานอาหารจานเดียวก็สามารถสั่งเมนู A La Carte มาทานได้ด้วย ซึ่งในอนาคตอันใกล้นี้ทางโรงแรมก็เตรียมพร้อมเปิดให้บริการร้านอาหาร 2 แบบ 2 สไตล์ ได้แก่ ร้าน Marigold อาหารใต้พื้นเมืองจากเกาะสมุย จังหวัดสุราษฎร์ธานี และร้าน Fishes 101 ร้านอาหารญี่ปุ่น รวมถึงช็อปไอศกรีมซอฟต์เสิร์ฟ Hello Summer ที่ถือเป็นการรองรับเหล่านักชิมที่มากิน เที่ยว ช้อปแถวย่านอารีย์ไปในตัวโดดเด่นทั้งงานดีไซน์ที่ไม่เหมือนใคร รวมถึงอยู่ในทำเลที่ตอบสนองไลฟ์สไตล์คนเมือง เรียกได้ว่าเป็น Hidden Place อีกแห่งในซอยอารีย์ที่ Vintage Lovers ทั้งหลายไม่ควรพลาดไปเช็คอิน

Nearby Location: อารีย์ซอย 4
Address: 19-ก.พ.
Region: ภาคกลาง
Alley: ซอยอารีย์ 4 (เหนือ) 
Road:  ถนนพหลโยธิน 
Subdistrict: 
District: จตุจักร
Province: กรุงเทพมหานคร
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ห้างสรรพสินค้า/แหล่งช้อปปิ้ง/ตลาดสด/ตลาดนัด/ถนนคนเดิน
Facilities Contact: 
Telephone: 02 102 4999
Email: rsvn@joshhotel.com
Website: https://www.facebook.com/joshhotelbangkok
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 24 ชั่วโมง
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.7841453, 100.5441208
UUID: 85fff5c9-21e6-4fd3-b4df-d65431faed70
Created Date: 2024-09-23
Updated Date: 2024-09-23
URL: 
Published Date: 