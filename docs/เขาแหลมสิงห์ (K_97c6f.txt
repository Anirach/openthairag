Title: เขาแหลมสิงห์ (Khao Laem Sing)
Content: เป็นภูเขาขนาดเล็ก สูงจากระดับน้ำทะเลราว ๑๗๒ เมตร เหตุที่เรียกว่าเขาแหลมสิงห์ เนื่องจากด้านหน้าเขามีหินเป็นเกาะแก่งยื่นล้ำไปในทะเลรูปคล้ายสิงห์หมอบ มีหัว ลำตัว หาง เท้าและดวงตา บนเขาเป็นที่ตั้งของป้อมไพรีพินาศ สร้างขึ้นในสมัยรัชกาลที่ ๓ ซึ่งแต่เดิมนั้นไม่มีการตั้งชื่อ ต่อมาพระบาทสมเด็จพระจอมเกล้าเจ้าอยู่หัวเมื่อครั้งยังมิได้เสวยราชย์เสด็จประพาสเมืองจันทบุรีจึงได้พระราชทานนามให้ และใกล้ ๆ กับป้อมแห่งนี้มีพระเจดีย์องค์หนึ่ง ซึ่งชาวเมืองจันทบุรีได้สร้างขึ้นเมื่อ พ.ศ. ๒๔๔๗ เพื่อเป็นที่ระลึกถึงการที่ทหารฝรั่งเศสที่แหลมสิงห์ได้ถอนตัวออกจากจันทบุรี
     จากที่ทำการบนเขามองเห็นทิวทัศน์ชายทะเลกว้างไกล และยังเป็นจุดที่สามารถชมพระอาทิตย์อัสดงได้อย่างสวยงามมีทางเดินลงไปยัง หาดอ่าวกระทิง ซึ่งเป็นชายหาดเล็ก ๆ ที่สวยงามและเงียบ อาจเช่าเรือจากชายหาดแหลมสิงห์ไปประมาณ ๒๐ นาที หรือเดินทางโดยเส้นทางสายท่าใหม่ บางกะไชย มาถึงที่ทำการวนอุทยาน ระยะทาง ๒๕ กิโลเมตร แล้วเดินเท้าลงไปที่หาด ระยะทาง ๔๐๐ เมตร มีที่พักและร้านอาหารของเอกชนบริการ และสามารถนำเต็นท์มากางพักแรมได้
     ด้านหน้าอ่าวกระทิงมี เกาะนมสาว มีเนื้อที่ประมาณ ๑๕๐ ไร่ มีพันธุ์ไม้ที่ขึ้นตามธรรมชาติหนาแน่น ทางด้านใต้ของเกาะเป็นหน้าผาสูงชัน และทางด้านทิศเหนือเป็นชายหาดและมีแนวปะการังยาวประมาณ ๕๐๐ เมตร เหมาะแก่การดำน้ำชมปะการัง การเดินทาง  ไปเกาะนมสาวต้องไปขึ้นเรือโดยสารที่ท่าเรือแหลมสิงห์ ใช้เวลาเดินทางประมาณ ๔๕ นาที ค่าบริการไป กลับ ๔๐๐ บาท เรือนั่งได้ ๘ ๑๐ คน บนเกาะไม่มีบ้านพักและร้านอาหาร

Nearby Location: อยู่ในวนอุทยานเขาแหลมสิงห์ 
Address: หมู่ที่ 1
Region: ภาคตะวันออก
Alley: 
Road: 
Subdistrict: 
District: แหลมสิงห์
Province: จันทบุรี
Category: แหล่งท่องเที่ยวทางธรรมชาติ
Sub Type: จุดชมวิว
Facilities Contact: 
Telephone: 0 3831 2750
Email: reserve@dnp.go.th
Website: www.dnp.go.th
Facebook: 
Instagram: 
Line: 
TikTok: 
YouTube: 
Start-End: 08.00 16.30น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 12.4797222, 102.0516667
UUID: 9af6971f-213f-47c4-b056-1fc66e87a42c
Created Date: 2024-09-23
Updated Date: 2024-09-23
URL: 
Published Date: 