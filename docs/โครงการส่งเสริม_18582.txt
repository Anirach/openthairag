Title: โครงการส่งเสริมศิลปาชีพบ้านทรายทอง (Ban Sai Thong Arts and Crafts Center)
Content: เมื่อวันที่ 28 ธันวาคม พ.ศ. 2547 สมเด็จพระนางเจ้าฯ พระบรมราชินีนาถเสด็จพระราชดำเนินไปทรงเยี่ยมราษฎรบ้านทรายทอง ณ ศูนย์ศิลปาชีพบ้านทรายทองตำบลปทุมวาปี อำเภอส่องดาว จังหวัดสกลนคร ในการนี้ได้พระราชทานที่ดินบ้านทรายทองจำนวน 2 แปลง พื้นที่ประมาณ 60 ไร่ ซึ่งเดิมเป็นทุ่งหญ้าเลี้ยงสัตว์ และพระราชทานพระราชดำริให้พิจารณาจัดตั้งโครงการฟาร์มตัวอย่างบ้านทรายทองขึ้น มูลนิธิศิลปาชีพพิเศษได้พัฒนาพื้นที่ประมาณ 60 ไร่ เพื่อทำการเกษตรแบบผสมผสานโดยการปลูกพืชผัก ไม้ผล ไม้ดอกไม้ประดับ เลี้ยงสัตว์ เลี้ยงปลา และปลูกป่าเป็นแหล่งอาหารชุมชน เพื่อจัดทำฟาร์มตัวอย่างสำหรับผลิตอาหารปลอดสารพิษ เมื่อดำเนินการแล้วเสร็จจะทำให้ราษฎรในชุมชนบ้านทรายทอง ตำบลปทุมวาปี อำเภอส่องดาว จังหวัดสกลนคร และราษฎรที่อยู่อาศัยบริเวณใกล้เคียงมีอาชีพเสริม เพิ่มรายได้ให้กับครอบครัว ราษฎรสามารถจะเข้ามาศึกษาดูงานและนำเอาความรู้ไปปรับใช้ในการประกอบอาชีพในที่ดินของตนเองได้อย่างมีประสิทธิภาพ ฟาร์มตัวอย่างนี้จะเป็นแหล่งผลิตอาหารสำหรับชุมชนโดยราษฎรจะได้บริโภคอาหารสดถูกสุขลักษณะและอนามัยซึ่งจะเป็นการยกระดับคุณภาพชีวิตของราษฎร นอกจากนี้กรมชลประทานจะได้ก่อสร้างถนนสำหรับใช้สัญจรและขนผลผลิตภายในโครงการพร้อมทั้งปรับปรุงบ่อปลา จำนวน 7 บ่อ ให้แล้วเสร็จภายในเดือนธันวาคม พ.ศ.2548

Nearby Location: ตั้งอยู่ที่บ้านทรายทอง ตำบลปทุมวาปี อำเภอส่องดาว
Address: หมู่ 11
Region: ภาคตะวันออกเฉียงเหนือ
Alley: 
Road: 
Subdistrict: ท่าศิลา
District: ส่องดาว
Province: สกลนคร
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: โครงการหลวง/โครงการพระราชดำริ
Facilities Contact: 
Telephone: 0 4270 5470
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.2969542, 103.4651808
UUID: 22537f98-8b75-4e87-bd59-3b094471a03c
Created Date: 2024-09-23
Updated Date: 2024-09-23
URL: 
Published Date: 