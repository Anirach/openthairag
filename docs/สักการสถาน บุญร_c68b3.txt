Title: สักการสถาน บุญราศีนิโคลาส บุญเกิด (Shrine of the Blessed Nicholas Bunkerd)
Content: สักการสถานแห่งนี้เป็นที่เก็บอัฐิและหุ่นขี้ผึ้งของคุณพ่อนิโคลาส บุญเกิด รวมทั้งประวัติข้อมูลต่าง ๆ เพื่อให้ผู้คนได้สักการะและรำลึกถึงท่าน อาคารเป็นสถาปัตยกรรมสมัยใหม่ที่มีโครงสร้างและรูปทรงซึ่งแฝงไว้ด้วยความหมายเช่น ไม้กางเขน คือกาเขนชัย ที่พระเยซูได้ประกาศให้โลกได้รับรู้ไว้ว่าเป็นกางเขนที่พิชิตความตายและบาป ถือเป็นแสงสว่างที่นำชีวิตมาสู่โลก แท่นที่ทูนกางเขนมีสามชั้นคือพระตรีเอกภาพ ได้แก่ พระบิดา พระบุตร และพระจิต หลังคาแบ่งเป็นสามระดับคือสิ่งที่พระตรีเอกภาพได้ประทานไว้ให้กับโลกคือ ความเชื่อ ความไว้ใจ และความรัก ตัวอาคารแปดเหลี่ยมเป็นสัญลักษ์แห่งมหาบุญลาภ 8 ประการที่พระเยซูคริสต์ได้ทรงประกาศให้กับโลก
คุณพ่อนิโคลัส บุญเกิด กฤษบำรุง เกิดเมื่อพ.ศ. 2438 ได้รับศีลบวชเป็นพระสงฆ์เมื่อ พ.ศ. 2469 และได้ทำงานอภิบาลที่วัดหลายแห่งทั่วประเทศ มีใจเมตตาต่อคนยากจนและกระตือรือร้นในงานธรรมฑูต ในช่วงเวลาแห่งความตึงเครียดของการเรียกร้องดินแดนคืนจากฝรั่งเศส ทำให้เกิดการเข้าใจผิดต่อศาสนาคริสต์ ทำให้ท่านถูกจับกุมในปี พ.ศ. 2484 เมื่ออายุ 49 ปี โดยถูกกล่าวหาว่าช่วยฝรั่งเศสในสงครามอินโดจีน แม้ในช่วงอยู่ในเรือนจำท่านยังได้เผยแพร่คำสอนและโปรดศีลล้างบาปให้นักโทษที่ใกล้ตายถึง 68 คน ถือเป็นการทำหน้าที่ประกาศข่าวดีแก่ผู้ที่อยู่ในเรือนจำให้ได้รับชีวิตใหม่ในองค์พระผู้เป็นเจ้า ความเชื่อมั่นศรัทธาและความดีของคุณพ่อนิโคลาสเลื่องลือไปยังพระศาสนจักรแห่งโรม โดยในวันที่ 5 มีนาคม 2543 สมเด็จพระสันตปาปาจอห์น ปอล ที่ 2 ประกอบพิธีสถาปนาท่านเป็นบุญราศีมรณสักขี ณ มหาวิหารนักบุญเปโตร กรุงโรม ประเทศอิตาลี และได้มีการสร้างสักการสถานบุญราศีนิโคลาส บุญเกิด ในจังหวัดนครปฐม เพื่อเป็นอนุสรณ์แด่ท่านในเวลาต่อมา
การเข้าชมควรติดต่อขออนุญาตจากบาทหลวงผู้รับผิดชอบก่อนล่วงหน้า

Nearby Location: ตั้งอยู่ภายในบริเวณวัดนักบุญเปโตร อำเภอสามพราน

Address: 20 หมู่ 3
Region: ภาคกลาง
Alley: วัดโรมัน
Road: 
Subdistrict: 
District: สามพราน
Province: นครปฐม
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 3429 2143, 0 3429 2148
Email: blessednicolas@hotmail.com
Website: 
Facebook: 
Instagram: 
Line: 
TikTok: 
YouTube: 
Start-End: วันจันทร์ วันเสาร์ 08.00 17.00 น.|วันอาทิตย์07.00 16.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.7182991, 100.2319997
UUID: c6fe07f2-e576-4e03-9baf-d70e1bf7a413
Created Date: 2024-09-23
Updated Date: 2024-09-23
URL: 
Published Date: 