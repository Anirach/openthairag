Title: เกาะสาก (Ko Sak)
Content: เกาะสาก เป็นเกาะขนาดเล็ก ห่างจาก เกาะล้าน ไปทางทิศเหนือประมาณ 600 เมตร อยู่ห่างจาก แหลมบาลีฮาย พัทยาใต้ ไปทางทิศตะวันตกประมาณ 10 กิโลเมตร เกาะสาก มีรูปร่างโค้งเป็นรูปเกือกม้าหงาย มีหาดทราย 2 หาด คือ ทางทิศเหนือและใต้ของเกาะ  เดิมที เกาะสาก เป็นสถานที่ตากอากาศของตระกูลจุลทรัพย์ เอาไว้สำหรับต้อนรับแขกบ้านแขกเมือง ในขณะที่ เกาะล้าน จะเป็นที่อยู่อาศัยของชาวประมงซะเป็นส่วนใหญ่ ก่อนจะผันมาเป็นสถานที่ท่องเที่ยว ในปัจจุบันผู้คนนิยมเดินทางไปท่องเที่ยว เกาะล้าน มากกว่า จึงทำให้ เกาะสาก ยังเงียบสงบเหมาะแก่การพักผ่อน อีกทั้งธรรมชาติบน เกาะสาก ยังคงสมบูรณ์และสวยงามเหมือนเฉกเช่นเมื่อครั้งอดีต 
      จากแนวชายหาดด้านหน้า เกาะสาก เมื่อเดินไปด้านหลังจะพบกับแหล่งดำน้ำตื้น นับเป็นเกาะสวรรค์ของนักท่องเที่ยวที่รักธรรมชาติทีเดียว และสำหรับนักท่องเที่ยวที่ต้องการพักค้างคืนที่ เกาะสาก ก็มีบริการที่พักให้ สำหรับหาดทรายทั้ง 2 หาดของ เกาะสาก อยู่บริเวณอ่าวด้านเหนือ 1 หาด มีความยาวประมาณ 250 เมตร ปกติเรือนำเที่ยวมักจะจอดให้นักท่องเที่ยวลงเล่นน้ำบริเวณนี้ เพราะไม่พบหินหรือปะการังอยู่บริเวณหาดเลย ส่วนอีกหาดหนึ่งคือหาดทางตอนใต้ของเกาะ ซึ่งอยู่ตรงกันข้ามกับหาดแรก แต่มีทางเดินติดต่อกันได้ ซึ่งหาดนี้เป็นหาดเล็ก ๆ ยาวประมาณ 80 เมตร มีแนวปะการังอยู่บริเวณด้านหน้า เรือนำเที่ยวจึงมักมาจอดให้นักท่องเที่ยวลงดำน้ำแบบ Skis diving ที่บริเวณนี้ 

     ปัจจุบันพบรอยประทับฝ่าพระหัตถ์และฝ่าพระบาทของ พระบาทสมเด็จพระเจ้าอยู่หัว สมเด็จพระนางเจ้าพระบรมราชินีนาถ สมเด็จพระบรมโอรสาธิราช สยามมงกุฎราชกุมาร สมเด็จพระสังฆราช ประทับไว้เมื่อวันที่ 13 มกราคม พ.ศ. 2510 ณ เกาะสาก รวมไปถึงรอยประทับฝ่าพระหัตถ์ของกษัตริย์จากราชวงศ์ต่างประเทศ และบุคคลสำคัญจากทั่วโลกอีกด้วย

Nearby Location: อยู่ทางทิศตะวันตกของพัทยาประมาณ 10 กิโลเมตร ตำบลนาเกลือ
Address: หมู่ 7
Region: ภาคตะวันออก
Alley: 
Road: 
Subdistrict: 
District: บางละมุง
Province: ชลบุรี
Category: แหล่งท่องเที่ยวทางธรรมชาติ
Sub Type: หมู่เกาะ
Facilities Contact: 
Telephone: 0 3843 4160
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 06.00 18.00น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 12.942854, 100.790758
UUID: 81932b01-ebbe-4ea9-ab66-7fc9d4c39b39
Created Date: 2024-09-23
Updated Date: 2024-09-23
URL: 
Published Date: 