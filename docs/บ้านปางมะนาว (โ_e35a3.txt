Title: บ้านปางมะนาว (โครงการคลองลาน 2) (Ban Pang Manao)
Content: หมู่บ้านใน  โครงการบ้านเล็กในป่าใหญ่  ซึ่งเป็นโครงการในพระราชดำริ สมเด็จพระนางเจ้าสิริกิติ์ฯ พระบรมราชินีนาถ เพื่อส่งเสริมความเป็นอยู่ที่ดีขึ้นของกลุ่มชมเผ่าในท้องถิ่นซึ่งมีขนบธรรมเนียม ประเพณี วัฒนธรรมต่างจากคนพื้นราบ มีพื้นที่การท่องเที่ยวเชิงอนุรักษ์ซึ่งชุมชนท้องถิ่นมีส่วนร่วมในการจัดบ้านพักแบบโฮมสเตย์ เพื่อให้นักท่องเที่ยวได้สัมผัสวิถีชีวิตความเป็นอยู่ของหมู่บ้านชาวเขา การแสดงของชาวเขาเผ่ามูเซอ และจัดนำเที่ยวเดินป่า บ้านปางมะนาว เป็นหมู่บ้านหนึ่งที่เข้าร่วมโครงการคลองลาน 2 หรือที่เรียกว่าโครงการบ้านเล็กในป่าใหญ่ซึ่งเป็นพระราชดำริของสมเด็จพระนางเจ้าฯ พระบรมราชินีนาถซึ่งได้รับกาถวายฎีกาจากชาวไทยภูเขาว่าได้รับความเดือดร้อนเรื่องที่ทำกิน ที่อยู่อาศัย และได้รับสัญชาติไทย อีกทั้งทรงพบว่า มีราษฎรยากจนเป็นจำนวนมากขาดแคลนที่ดินทำกิน มีอาชีพรับจ้างทำไร่อ้อย มันสำปะหลัง และบางส่วนไม่มีงานทำ จึงเกิดโครงการนี้ โดยบ้านปางมะนาวตั้งอยู่ที่หมู่ 11 ตำบลปางมะค่า ห่างจากศูนย์พัฒนาและสงเคราะห์ชาวเขาจังหวัดกำแพงเพชร 25 กิโลเมตร ประกอบไปด้วยชนเผ่าที่มีขนบธรรมเนียมประเพณีวัฒนธรรมต่างจากคนพื้นราบ ซึ่งบ้านปางมะนาวนี้มีพื้นที่การท่องเที่ยวเชิงอนุรักษ์ กล่าวคือเป็นลักษณะของการท่องเที่ยวในแหล่งธรรมชาติ ชมวิวบนเทือกเขาน้ำอุ่น นอกจากนี้ยังจัดให้ชุมชนท้องถิ่นมีส่วนร่วมในการจัดบ้านพักแบบโฮมสเตย์ เพื่อให้นักท่องเที่ยวได้สัมผัสวิถีชีวิตความเป็นอยู่ของหมู่บ้านชาวเขา นอกจากนี้นักท่องเที่ยวยังจะได้รับชมการแสดงของชาวเขาเผ่ามูเซอ คือ การเต้นจะคี ซึ่งหาดูได้ยากในบริเวณอื่นๆของประเทศไทย โดยปกติการเต้นจะคีจะเต้นกันในประเพณีปีใหม่ของชาวไทยภูเขา การเต้นจะคีจะเต้นกันในบริเวณลานที่เรียกว่าลานจะคีซึ่งมีลักษณะเป็นลานกว้าง โดยชาวเขาเผ่ามูเซอเชื่อว่าระหว่างการเต้นพระอินทร์จะอยู่ในสถานที่แห่งนั้นด้วย คอยแพร่บุญบารมีให้ผู้ที่เข้าร่วมพิธี ซึ่งจะทำให้การดำรงชีวิตและการประกอบอาชีพทำสวนทำไร่จะได้ผลดีด้วยนั่นเอง อีกทั้งนักท่องเที่ยวจะได้ชมเกาะแก่งที่สวยงามในเขตอุทยานแห่งชาติแม่วงก์ โดยการจัดนำเที่ยวแบบทัวร์ป่า ผู้สนใจติดต่อได้ที่ศูนย์พัฒนาและสงเคราะห์ชาวเขากำแพงเพชร โทร. 0 5578 6250 นักท่องเที่ยวสามารถแวะเที่ยวศูนย์พัฒนาและสงเคราะห์ชาวเขาจังหวัดกำแพงเพชรได้ก่อนจะเดินทางไปยังบ้านปางมะนาวโดยบริเวณศูนย์พัฒนาและสงเคราะห์ชาวเขาจังหวัดกำแพงเพชรเป็นอีกสถานที่ท่องเที่ยวแห่งหนึ่ง ตั้งอยู่ที่หมู่ที่ 1 ตำบลคลองลานพัฒนา อำเภอคลองลาน ห่างจากจังหวัดกำแพงเพชร 60 กม. เป็นแหล่งศูนย์กลางข้อมูลการท่องเที่ยวชาวเขา และรวบรวมวัฒนธรรม ขนบธรรมเนียมประเพณีของชาวเขา จำนวน 6 เผ่า คือ ม้ง เย้า มูเซอ ลีซอ กะเหรี่ยง และลัวะ และมีบ้านพักไว้บริการให้กับนักท่องเที่ยว โดยได้จำลองบ้านของชาวเขาเข้าอยู่ในศูนย์วัฒนธรรมชาวเขาหมู่บ้าน ตลอดทั้งมีพื้นที่กางเต็นท์และสิ่งอำนวยความสะดวกต่างๆ จัดให้มีการแสดงของเยาวชนเผ่าม้ง เย้า และลีซอ ไว้ให้กับนักท่องเที่ยวชมวิถีชีวิตของชาวเขาเผ่าต่างๆ และมีสินค้าหัตถกรรมผ้าปักเครื่องเงิน ของชาวเขาจำหน่าย เป็นของที่ระลึกให้กับนักท่องเที่ยว

Nearby Location: อำเภอขาณุวรลักษบุรี
Address: 11
Region: ภาคเหนือ
Alley: 
Road: 
Subdistrict: เกาะตาล
District: ขาณุวรลักษบุรี
Province: กำแพงเพชร
Category: แหล่งท่องเที่ยวทางประวัติศาสตร์ และวัฒนธรรม
Sub Type: วิถีชีวิตความเป็นอยู่ (ชุมชน)
Facilities Contact: 
Telephone: 055 786250
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 15.966470292788085, 99.4234699037296
UUID: dc0030c9-d6ae-470a-a124-f0cf2b591dde
Created Date: 2024-09-23
Updated Date: 2024-09-23
URL: 
Published Date: 