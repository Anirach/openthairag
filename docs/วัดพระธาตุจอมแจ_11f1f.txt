Title: วัดพระธาตุจอมแจ้ง (Phrathat Chom Chang Temple)
Content: วัดจอมแจ้ง หรือวัดพระธาตุจอมแจ้ง ตั้งอยู่ทางทิศตะวันออกของอำเภอแม่สะเรียง หมู่ที่ 1 บ้านจอมแจ้ง ตำบลแม่สะเรียง อำเภอแม่สะเรียง จังหวัดแม่ฮ่องสอน ตรงทางเข้าเมืองอำเภอแม่สะเรียง ใกล้กับพิพิธภัณฑ์อำเภอแม่สะเรียง ซึ่งอยู่ติดริมถนนเส้นทางหลวงหมายเลข 108 (เชียงใหม่ แม่สะเรียง แม่ฮ่องสอน) จะมีทางแยกซ้ายเข้าอำเภอแม่สะเรียง และติดทางแยกไปวัดพระธาตุจอมทอง 
          วัดพระธาตุจอมแจ้ง เป็นศิลปะล้านนา ส่วนด้านสถาปัตยกรรมมีรูปแบบผสมผสานมีลวดลายสวยงาม เป็นพระธาตุคู่บ้านคู่เมืองชาวแม่สะเรียง จุดเด่นของวัดพระธาตุจอมแจ้งคือความสวยงามของพระธาตุจอมแจ้ง และทิวทัศน์อันสวยงามของอำเภอแม่สะเรียง โดยเฉพาะบรรยากาศยามพระอาทิตย์ตกในช่วงเย็น บริเวณโดยรอบของวัดมีจุดชมวิว มองไปทางด้านทิศตะวันออกจะเห็นภาพทุ่งนาและบ้านเรือนของชาวอำเภอแม่สะเรียงที่มีบรรยากาศชีวิตแบบชนบท
          พระธาตุจอมแจ้ง ประดิษฐานพระบรมสารีริกธาตุขององค์สมเด็จพระสัมมาสัมพุทธเจ้า ซึ่งได้แก่ พระเกศาธาตุ พระธาตุจอมแจ้งสร้างโดยพระฤๅษีสี่พี่น้อง ประมาณปี พ.ศ. 1000 กว่า เพื่อที่จะให้คนชาวเมืองยวมได้มากราบไหว้สักการบูชา เป็นพระธาตุคู่บ้านคู่เมืองยวม คอยปกป้องชาวเมืองยวม 
          นอกจากนี้ภายในพระอุโบสถนอกจากจะมีพระพุทธรูปและพระประธานประดิษฐานอยู่แล้ว ยังมีรูปจำลองของพระเจ้าสิทธัตถะตั้งอยู่บริเวณหน้าพระประธาน ทรงเครื่องกษัตริย์อย่างสวยงาม อีกทั้งภายในผนังรอบพระอุโบสถยังมีภาพพุทธชาดกเรื่องเวสสันดรชาดกและภาพพุทธประวัติเขียนประดับไว้โดยรอบ ส่วนภายนอกเป็นที่ตั้งของพระธาตุจอมแจ้ง บริเวณฐานด้านล่างของพระธาตุจอมแจ้งมีหลักศิลาประทับรอยมือของต๊ะ หรือครูบาเจ้าชัยวงศา ตั้งประดิษฐานไว้ให้พุทธศาสนาสนิกชนได้กราบไหว้บูชา

Nearby Location: ตั้งอยู่บ้านจอมแจ้ง ตำบลแม่สะเรียง อำเภอเม่สะเรียง
Address: บ้านจอมแจ้ง
Region: ภาคเหนือ
Alley: 
Road: 
Subdistrict: 
District: แม่สะเรียง
Province: แม่ฮ่องสอน
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 5368 2742 (อบต.แม่สะเรียง)
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.15407186271513,97.94479482698057
UUID: c844bd3d-622c-4198-8b7f-9101306f5a5a
Created Date: 2024-09-23
Updated Date: 2024-09-23
URL: 
Published Date: 