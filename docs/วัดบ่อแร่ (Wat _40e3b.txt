Title: วัดบ่อแร่ (Wat Bo Rae)
Content: วัดบ่อแร่ ตั้งอยู่เลขที่ ๑ บ้านบ่อแร่ ตำบลบ่อแร่ สังกัดคณะสงฆ์มหานิกายสร้างขึ้นเป็นวัดนับตั้งแต่วันที่ ๔ มีนาคม พ.ศ. ๒๔๔๐ มีนามตามชื่อบ้าน แรกเริ่มสร้างวัดเมื่อ พ.ศ. ๒๔๓๙ ตรงกับปีระกา พระอาจารย์เนียม เจ้าอาวาสวัดสิงห์สถิต ได้ร่วมกับชาวบ้านบ่อแร่ ดำเนินการจัดสร้างวัดนี้ขึ้นมา เมื่อได้จัดตั้งเป็นวัดแล้ว จึงขนานนามว่า  วัดบ่อแร่ธรรมเจริญศรี  ต่อมาคงเรียกสั้นๆ ว่า  วัดบ่อแร่  เท่านั้น ได้รับพระราชทานวิสุงคามสีมาวันที่ ๒๘ เมษายน ๒๔๖๙ ด้านหน้าวัดมีซุ้มประตูขนาดใหญ่ส่วนยอดซุ้มมีพระพุทธรูปปางลีลา ประดับประดาและลงสีไว้อย่างสวยสดงดงาม ต้อนรับผู้มาเยือนให้เกิดศรัทธา ที่ศาลาการเปรียญบริเวณซุ้มระฆังปั้นเป็นรูปวัวสัญลักษณ์ปีเกิดของผู้สร้าง ถัดมาตรงกลางวัด เป็นมณฑปที่ประดิษฐานรูปหล่อเหมือนหลวงปู่เคลือบ (พระครูวิจิตรชัยการ) อดีตเจ้าอาวาสพระเถระผู้มีพลังจิตแก่กล้า เป็นที่ยอมรับของพระเกจิในยุคนั้น อีกทั้งเป็นผู้มีวาจาสิทธิ์ เป็นที่ยำเกรงของเหล่าคนพาล วัตถุมงคลที่ท่านสร้างเพื่อแจกแก่ญาติโยมจึงเป็นที่นิยมแสวงหา เช่น พระพิมพ์สี่เหลี่ยม และสามเหลี่ยม เนื้อชิ้นสังควานร พระใบมะขามเนื้อชิน เป็นต้น แม้ท่านจะละสังขารแล้ว เหรียญเสมาเนื้อทองแดงที่ นายโชค ศรีสิทธิกรรม (อดีตรองปลัดกระทรวงเกษตร และสหกรณ์ ชาววัดสิงห์) สร้างแจกในงานศพของหลวงปู่เคลือบก็ปรากฏอิทธิปาฏิหาริย์เป็นที่ประจักษ์ และยอมรับของผู้ที่มีไว้ครอบครอง ทางวัดได้จัดงานประเพณีไหว้พระปิดทองหลวงปู่เคลือบ ในระหว่าง ๑๔ &ndash; ๑๕ ค่ำ เดือน ๓ ของทุกปี

Nearby Location: บ้านบ่อแร่ ตำบลบ่อแร่ อำเภอวัดสิงห์
Address: 1  บ้านบ่อแร่
Region: ภาคกลาง
Alley: 
Road: 
Subdistrict: บ่อแร่
District: วัดสิงห์
Province: ชัยนาท
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 08 4886 7855
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 07.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.281104, 99.97593350000001
UUID: 1a0fc5cb-2703-4be9-a6f2-4531601fe977
Created Date: 2024-09-23
Updated Date: 2024-09-23
URL: 
Published Date: 