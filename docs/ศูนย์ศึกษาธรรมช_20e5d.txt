Title: ศูนย์ศึกษาธรรมชาติป่าชายเลนอ่าวมหาชัย (Ao Maha Chai Mangrove Forest Natural Education Center)
Content: ศูนย์วิจัยป่าชายเลนสมุทรสาคร เป็นศูนย์ที่ดูแลผืนป่าชายเลนของสมุทรสาครซึ่งเป็นป่าสงวนแห่งชาติซึ่งเรียกกันว่า ป่าชายเลนอ่าวมหาชัย โดยมีอยู่สองฝั่งคือฝั่งตะวันตกและฝั่งตะวันออก คั่นกลางด้วยแม่น้ำท่าจีน ป่าชายเลนอ่าวมหาชัยเป็นพื้นที่ที่อยู่ในบริเวณน้ำกร่อยของปากแม่น้ำท่าจีน โดยมีอิทธิพลของกระแสน้ำทะเลที่นำเอาโคนเลนมาทับถมทำให้เกิดหาดเลนยาวตลอดแนวชายฝั่ง จึงเกิดสภาพเป็นป่าชายเลน มีความอุดมสมบูรณ์และความหลากหลายทางชีวภาพ ศูนย์วิจัยป่าชายเลนสมุทรสาครจัดตั้งขึ้นเพื่ออนุรักษ์ป่าชายเลนของสมุทรสาครที่เคยมีถึงแสนไร่ จนเหลือน้อยเต็มที ด้วยความร่วมมือของราชการ ชาวบ้านและเอกชน  เพื่อช่วยแต่งเติมชายฝั่งทะเลให้มีสีเขียวขจี สร้างอากาศที่บริสุทธิ์สดชื่น

ที่ศูนย์แห่งนี้ตั้งอยู่ฝั่งผืนป่าฝั่งตะวันตกในตำบลบางหญ้าแพรกฝั่งตะวันตก (ตำบลบางหญ้าแพรกก็แบ่งออกเป็นสองฝั่ง คั่นกลางด้วยแม่น้ำท่าจีนเช่นกัน) เป็นจุดที่นักดูนกนิยมมาดูนกชายเลน โดยมีเส้นทางเดินเท้ายาวประมาณ 300 เมตร เพื่อชมป่าโกงกางและสัตว์ชายเลนประเภทต่างๆ อาทิ ปลาตีน ปูชก้ามดาบ ฯ ก่อนเดินออกไปถึงระเบียงชายฝั่งที่เป็นจุดดูนกชายเลน ซึ่งเป็นจุดที่สามารถดูนกได้นับพันนับหมื่นตัว ช่วงฤดูหนาวเราจะมีโอกาสเห็นนกท้องถิ่นและนกอพยพนับเป็นแสนๆตัว บางสายพันธุ์หายากติดอันดับโลก เป็นห้องเรียนตามธรรมชาติที่ควรค่าแก่การอนุรักษ์และเยี่ยมชม ศูนย์วิจัยป่าชายเลนสมุทรสาครจึงถือเป็นแหล่งดูนกระดับนานาชาติเลยทีเดียว

Nearby Location: ตั้งอยู่ตำบลบางหญ้าแพรก บริเวณปากแม่น้ำท่าจีนฝั่งขวา เดินทางไปตามถนนสุทธิวาตวิถี ประมาณ 2.5 กิโลเมตร
Address: 120 หมู่ 6
Region: ภาคกลาง
Alley: 
Road: 
Subdistrict: 
District: เมืองสมุทรสาคร
Province: สมุทรสาคร
Category: แหล่งท่องเที่ยวทางธรรมชาติ
Sub Type: ศูนย์ศึกษาธรรมชาติ/พิพิธภัณธ์ธรรมชาติ (พืชพันธุ์)
Facilities Contact: 
Telephone: 0 3449 8263
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.30 16.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.5497804, 100.274131
UUID: 3dcd2fe7-d26a-46ad-a20a-9f837d47d666
Created Date: 2024-09-23
Updated Date: 2024-09-23
URL: 
Published Date: 