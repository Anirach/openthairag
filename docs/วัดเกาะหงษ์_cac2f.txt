Title: วัดเกาะหงษ์
Content: ในการเสด็จประพาสต้นทางเหนือของ "พระพุทธเจ้าหลวง" ได้เสด็จผ่านมาถึง "วัดบ้านเกาะหรือวัดเกาะหงษ์ " เมื่อวันที่ 12 สิงหาคม  พ.ศ.  2449(ร.ศ.125)พระองค์นมัสการพระประธานในโบสถ์  และนมัสการ "หลวงปู่กัน" ซึ่งเป็นสมภารวัดในขณะนั้น โดยภายในพระอุโบสถ พระองค์ทรงเห็น "พระสังกัจจายน์" ยืนมือกุมท้อง ทรงพอพระทัยเป็นอันมากจึงขอเชิญพระกัจจายน์ไปแล้วพระราชทานพระราชทรัพย์จำนวน 1 ชั่ง (80 บาท)เพื่อให้จัดสร้างขึ้นใหม่แทนซึ่งก็คือองค์ที่เห็นอยู่ในปัจจุบัน ความอัศจรรย์อีกอย่างหนึ่งของวัดแห่งนี้ก็คือ การรักษาโรคด้วยวิธี "เหยียบฉ่า" โดยหมอจะนำเท้าจุ่มสมุนไพร แล้วนำไปเหยียบแผ่นเหล็กที่กำลังเผาไฟจนร้อนจัด ขณะเหยียบเหล็กจะเกิดเปลวไฟลุกท่วมเท้าเสียงดัง "ฉ่า"จากนั้นก็นำมาเหยียบให้ผู้ป่วยบริเวณที่มีการเจ็บป่วย ซึ่งนับว่าเป็นการรักษาโรคแบบโบราณที่มีความอัศจรรย์มาก ตามตำนานกล่าวว่าสืบทอดกันมากกว่าร้อยปี ภายในวัด มีจุดสำคัญต่างๆ ในการตามรอยเสด็จประพาสต้น ดังนี้  ชมโบสถ์เก่าอายุกว่า 200 ปี  กราบพระสังกัจจายน์ยืน ชมการ "เหยียบฉ่า" รักษาโรคอัมพฤกษ์อัมพาต  และกราบหลวงพ่อกัน  หลวงพ่ออินทร์ยอดเกจิอาจารย์ในอดีต

Nearby Location: ตั้งอยู่ริมแม่น้ำเจ้าพระยา ตำบลตะเคียนเลื่อน
Address: 
Region: ภาคเหนือ
Alley: 
Road: 
Subdistrict: 
District: เมืองนครสวรรค์
Province: นครสวรรค์
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 5651 4651 2
Email: tatuthai@tat.or.th
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 15.6237757, 100.0851021
UUID: 53f3366c-d431-4585-be1a-7defcfd78ce5
Created Date: 2024-09-23
Updated Date: 2024-09-23
URL: 
Published Date: 