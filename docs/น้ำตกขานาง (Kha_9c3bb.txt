Title: น้ำตกขานาง (Khanang Waterfall)
Content: แหล่งท่องเที่ยวอันซีนรับหน้าฝน "น้ำตกขานาง" อยู่ที่ตำบลครน อำเภอสวี ใช้เวลาเดินทางจากตัวเมืองชุมพรประมาณ 1ชั่วโมง
ถึงหน่วยพิทักษ์ป่าคลองกริม เขตรักษาพันธุ์สัตว์ป่าทุ่งระยะ นาสัก เจ้าหน้าที่และชาวบ้านพร้อมแล้ว พาขึ้นรถขับเคลื่อน 4 ล้อเข้าไป

จากนั้นต้องเดินเท้ากันต่อ ลัดเลาะไปตามลำธาร ขึ้นไปยังน้ำตกด้านบน สภาพป่าสองข้างทางยังเป็นป่าดิบชื้น มีความอุดมสมบูรณ์ เจ้าหน้าที่เตือนว่าต้องเดินระวังหน่อย เพราะว่าทางลื่น ทางลาดชัน
ฝนตกมาทำให้อากาศชื้นมาก ยิ่งเดินลึกยิ่งชื้น เสียงธารน้ำไหลดังมาตลอดทาง สักครึ่งชั่วโมงก็ถึงน้ำตกขานาง ชั้นแรก
ต้องเดินไปอีกชั้นสอง ชั้นสาม ชั้นสี่ จนถึงชั้นห้า จะสวยกว่านี้ระหว่างทางอีกอย่างที่พี่ ๆ เตือนให้ระวังพืชมีพิษชนิดหนึ่ง พบในป่าดิบชื้น โดนแล้วมีอาการแสบร้อน ผิวหนังไหม้เกรียม ที่สวยหน่อยเห็นจะเป็นเห็ดถ้วย โทนสีส้ม ชอบขึ้นตามขอนไม้ชื้น ๆ ชาวบ้านบอกว่านำไปแกงกินได้ด้วย แต่ที่กินได้เลยไม่ต้องรอคือ มะไฟป่า เปลือกหนาหน่อย แต่รสชาติเปรี้ยวเหลือเกิน เดินมาไกลกว่าชั่วโมง ถึงแล้วน้ำตกขานาง ชั้น 5 เสน่ห์ที่นี่คือ เป็นชั้นน้ำตกผืนใหญ่ที่สุด มีม่านน้ำตก 3 สายไหลมารวมกัน หลายคนชอบชั้นนี้ ส่วนใหญ่จะหยุดแค่ชั้น 5 เพราะที่เหลือทางชันมาก ต้องไต่ไปตามหน้าผา เสี่ยงอันตราย ขอบคุณพี่ ๆ จิตอาสาเดินประกบหน้าหลังตลอด เพื่อความปลอดภัย ไม่งั้นทีมงานแย่แน่ ๆ จากชั้น 6 เดินลุยขึ้นไปอีก 300 เมตร ถึงชั้นบนสุดแล้ว น้ำตกขานาง สวยสมชื่อ
 เขตรักษาพันธุ์สัตว์ป่าทุ่งระยะ นาสัก ครอบคลุมพื้นที่รอยต่อ 2 จังหวัด คือ ชุมพร กับระนอง มีเนื้อที่กว่า 210,000 ไร่ เป็นเทือกเขาสูงชันสลับซับซ้อน มีเขานางเป็นยอดเขา สูงประมาณ 592 เมตร จากระดับทะเลปานกลาง นอกจากความสวยงามแล้ว ยังเป็นป่าต้นน้ำสำคัญด้วย

Nearby Location: เขตรักษาพันธุ์สัตว์ป่าทุ่งระยะ นาสัก
Address: 
Region: ภาคใต้
Alley: 
Road: 
Subdistrict: 
District: สวี
Province: ชุมพร
Category: แหล่งท่องเที่ยวทางธรรมชาติ
Sub Type: เขตรักษาพันธุ์สัตว์ป่า
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 10.375887504235216, 98.85504598715671
UUID: b88119be-7656-4f1e-9789-90cd8eddddf3
Created Date: 2024-09-23
Updated Date: 2024-09-23
URL: 
Published Date: 