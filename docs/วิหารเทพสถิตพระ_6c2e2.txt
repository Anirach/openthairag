Title: วิหารเทพสถิตพระกิติเฉลิม (Wihan Thep Sathit Phra Ki Ti Chaloem ( San Chao Na Cha ) Najasaataichue Chinese temple)
Content: ศาลเจ้าหน่าจาซาไท้จื้อ หรือวิหารเทพสถิตพระกิติเฉลิม เริ่มสร้างเมื่อราวเดือนมีนาคม พ.ศ. 2534 โดยอาจารย์สมชาย เฉยศิริ เป็นผู้ริเริ่ม สร้างศาลเจ้าแห่งนี้ เดิมทีเป็นเพียงแค่ศาลเจ้าเล็ก ๆ ด้วยบารมีแห่งองค์เทพเจ้าหน่าจาซาไท้จื้อทำให้ ผู้ที่มากราบ ไหว้ มีความร่มเย็นเป็นสุข มีชีวิตที่มีแต่ความเจริญรุ่งเรืองในธุรกิจการค้ามากมาย จนมาเมื่อปี พ.ศ. 2539 อาจารย์สมชาย เฉยศิริ ระลึกถึงพระมหากรุณาธิคุณขององค์พระบาทสมเด็จพระเจ้าอยู่หัวโดยสร้างเป็นวิหาร 4 ชั้น ขึ้นเพื่อ "เฉลิมพระ เกียรติครบรอบ 72 พรรษา ขององค์พระบาทสมเด็จพระเจ้าอยู่หัว" โดยเริ่มสร้าง เมื่อวัน อาทิตย์ที่ 16 กรกฏาคม พ.ศ. 2538 แล้วเสร็จเมื่อวันศุกร์ที่ 7 เมษายน 2543 มีระยะเวลาการก่อสร้างกว่า 4 ปี ใช้งบประมาณการก่อสร้างกว่า 300 ล้านบาท สร้างบนเนื้อที่ 4 ไร่ และยังมีเนื้อที่อยู่รอบศาลเจ้าอีกกว่า 8 ไร่ เมื่อวันที่ 11 มกราคม 2541 สมเด็จพระสังฆราชฯ เสด็จมาเป็นประธานพิธีเททองหล่อพระพุทธ 7 พระองค์ และ ทรงประทานพระบรมสารีริกธาตุสมเด็จพระสัมมาสัมพุทธเจ้า 9 พระองค์ให้แก่ คณะกรรมการมูลนิธิธรรมรัศมี มณีรัตน์ เพื่อทำพิธีบรรจุ และได้รับเกียรติจาก ฯพณฯท่าน ม.ร.ว.อดุลกิติ์ กิติยากร เป็นประธานในพิธีบรรจุพระบรมสารีริกธาตุสมเด็จพระสังฆราชฯ ได้พระราชทานนามวิหารแห่งนี้ว่า "วิหารเทพสถิตพระกิติเฉลิม" มีความหมายว่า เป็นที่สถิตของทวยเทพเจ้าทั้งหลาย ในปี2557ได้นำเนินการก่อสร้างและรวมที่ดินเป็น36ไร่
อาคารสถาปัตยกรรมจีนที่มีความสวยงามมากแห่งหนึ่ง ในย่านตะวันออกเลยทีเดียวจะเห็นได้ว่าตัวอาคารมีมังกรพันเสาอยู่ทุกต้นตัวอาคารเป็นอาคาร 4 ชั้น
ชั้นที่ 1 เป็นที่ประดิษฐานของพระกษิติครรภโพธิสัตว์ นอกจากนี้ยังมีองค์ดวงเทพพระเคราะห์ (องค์ไท้ส่วย) ทั้งหมด 60 องค์ และยังเป็นที่ทำการของมูลนิธิธรรมรัศมีมณีรัตน์อีกด้วย
ชั้นที่ 2 เป็นที่ประดิษฐานขององค์เทพเจ้าหน่าจาซาไท้จื้อ ทั้ง 3 ปางที่จำลองมาจากมณฑลเสฉวนจากประเทศจีน ซึ่งเป็นศาลเจ้าแรกขององค์เทพเจ้าหน่าจาซาไท้จื้อ ที่ท่านแม่ขององค์เทพเจ้าหน่าจาเป็นผู้สร้างให้ ในชั้นนี้มี รูปปั้นมหาโพธิสัตว์กวนอิมหรือพระอวโลกิเตศวร อีกหลายปาง
ชั้นที่ 3 เป็นที่ประดิษฐานขององค์เง็กเซียนฮ่องเต้ ที่เรารู้จักกันดีว่าท่านเป็นผู้เป็นใหญ่แห่งสวรรค์ ข้าราชการนิยม มา กราบไหว้เพื่อมาขอพรท่านให้ได้เลื่อนตำแหน่งในหน้าที่การงาน และยังมีองค์เทพเจ้าที่ ชาวจีนให้ความเคารพ อีกมากมาย
ชั้นที่ 4 เป็นชั้นที่สูงสุด เป็นที่ประดิษฐานรูปปั้นองค์ประธานหรือองค์พระศรีอริยเมตตรัย และองค์สมเด็จพระสัมมา สัมพุทธเจ้าอีก 5 พระองค์ที่ตั้งอยู่ 5 ทิศ และองค์สมเด็จพระอนุตรธรรมมารดา ผู้ให้กำเนิดแก่จักรวางทั้งปวงเป็น ผู้ให้ กำเนิดสรรพชีวิตทั้งหลายในโลกนี้ บุคคลท่านใดไม่มีบุตร นิยมมากราบไหว้ขอพรท่านให้ได้บุตร ก็จะสมหวัง ดังที่ขอไว้ ได้บุตรมีสติปัญญาที่ดี และมีสุขภาพแข็งแรง

Nearby Location: อยู่ระหว่างตลาดเก่าอ่างศิลา กับเขาสามมุข และใกล้ชายฝั่ง ตำบลอ่างศิลา จังหวัดชลบุรี
Address: 1/13  หมู่ 5
Region: ภาคตะวันออก
Alley: 
Road: 3134
Subdistrict: 
District: เมืองชลบุรี
Province: ชลบุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 3839 8381 3
Email: naja_shrine@hotmail.com, naja_shrine@yahoo.com
Website: www.najathai.net
Facebook: 
Instagram: 
Line: 
TikTok: 
YouTube: 
Start-End: วันจันทร์ วันศุกร์ 08.00 17.00 น. และวันเสาร์ วันอาทิตย์ 08.00 18.00 น. 
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.3286704, 100.923325
UUID: 2597aa0c-d5d4-410a-bc05-3d9aa7134ff7
Created Date: 2024-09-23
Updated Date: 2024-09-23
URL: 
Published Date: 