Title: สวนปาล์ม ฟาร์มนก (Suan Palm Farm Nok)
Content: บนพื้นที่กว่า 100 ไร่ ภายใต้บรรยากาศของปาล์มประดับนานาชนิด เป็นแหล่งรวบรวมสายพันธุ์นกแก้วไว้มากที่สุด เพาะพันธุ์และจำหน่วยนกแก้วมาคอร์ (พันธุ์บลูแอนด์โกลด์, สกาเล็ต, กรีนวิง, ไฮยาซิน) นกกระตั้ว สุนัขพันธุ์ต่างประเทศ (พันธุ์เฟรนช์ มาสทีฟ) และต้นปาล์มมากกว่า 10 สายพันธุ์ เช่น ตาลฟ้า มูลิไอ วิคตอเรีย โคราช ฟ็อกซ์เทล ริเวอร์ อินทผลัมโคราช อ้ายหมีมาโค เป็นต้น มีวัตถุประสงค์เพื่อส่งเสริมและให้ความรู้แก่ผู้สนใจในการเลี้ยงนกแก้วอย่างถูกต้อง รวมทั้งการอนุรักษ์นกแก้วหลายสายพันธุ์เพื่อให้คนรุ่นหลังได้เห็นและเรียนรู้กระบวนการผลิตลูกนกแก้วอย่างใกล้ชิด นักท่องเที่ยวสามารถเข้าเที่ยวชมและเลือกซื้อผลิตภัณฑ์ในสวนได้ 
Recommendation
    Bird&rsquo;s Mansion  คฤหาสน์ที่รวบรวมนกแก้ว หลากหลายสายพันธุ์ทั้งขนาดเล็กและใหญ่ มีบันไดเวียนสามารถขึ้นไปถ่ายรูป และป้อนอาหารนกแบบใกล้ชิด  พิเศษสุดพบกับ นกกระเรียนญี่ปุ่นขนาดใหญ่ ที่หาชมได้ยากในประเทศไทย 
  Dog caf&eacute;  ถ่ายรูปและเล่นสนุกกับเจ้าสุนัขสายพันธุ์ใหญ่แต่ใจดี ได้แก่ อลาสกัน มาลามิวท์ , นิวฟาวด์แลนด์ 
  Macaw Feeding   กรงนกขนาดใหญ่ที่รวม นกแก้ว มาคอว์หลายสายพันธุ์ สามารถถ่ายรูป และป้อนอาหาร แบบใกล้ชิดกับเจ้า  ไฮยาซิน มาคอว์  (Hyacinth Macaw) ราชาแห่งนกแก้ว ที่มีขนาดใหญ่ที่สุดในโลก ราคาหลักล้าน จากถิ่นกำเนิด ทวีบอเมริกาใต้ 
  ห้องแสดงการเพาะพันธุ์นก    ชมขั้นตอนการเพาะพันธ์นกแก้ว และการจำหน่ายลูกนก 
  เต่ายักษ์ซูลคาต้า  เดินชมและให้อาหาร เต่าบกที่มีขนาดใหญ่เป็นอันดับ 3 ของโลก มีถิ่นกำเนิดที่ประเทศเซเนกัล ซูดาน เอธิโอเปีย กระดองจะมีสีน้ำตาลไปจนถึงสีเหลืองทอง มีขาที่แข็งแรง กินเก่ง เดินเก่ง แสนเชื่อ 
  ไก่ฟ้าและนกยูง  เดินชมไก่ฟ้าและนกยูง หลากหลายสายพันธุ์ที่หาชมได้ยาก เช่น ไก่ฟ้าพญาลอ (Siamese Fireback) , ไก่ฟ้าหน้าเขียว (Crested Fireback) ,นกยูงอินเดียขาว  (White Peafowl) 
  กรงนกเงือก  ชมนกเงือกหัวแรด (Rhinoceros Hornbill) ทีมีลำตัวสีดำ ขนาดใหญ่ มีจุดเด่นคือ จงอยปากหนาที่ใหญ่ ปากสีงาช้างจนถึงสีเหลือง โหนกแข็ง ปีกกว้างใหญ่ บินได้แข็งแรง กินผลไม้เป็นอาหารหลัก และสัตว์ขนาดเล็กเป็นอาหารเสริม ชอบทำรังอยู่ในโพรงไม้ 
  ฟลามิงโก้   ชมนกฟลามิงโก้ 2 สายพันธุ์ ได้แก่  
ฟลามิงโก้แคริเบียน (Caribbean Flamingo) มีถิ่นกำเนิดในทะเลแคริบเบียน, ตอนใต้ของรัฐฟลอริดา, เม็กซิโก, และหมู่เกาะกาลาปาโกส สีขนทั่วไปเป็นสีชมพูเข้มหรือแดงส้ม  
ฟลามิงโก้ใหญ่ (Greater Flamingo) มีถิ่นกำเนิดในทวีปแอฟริกา อนุทวีปอินเดีย ตะวันออกกลางและตอนใต้ของทวีปยุโรป มีคอและขายาว จะงอยปากสีชมพูส่วนปลายสีดำ ขนส่วนลำตัวและคอสีขาวเหลือบชมพู 
  สวนเป็ด ห่านแปลก ชมและให้อาหารเป็ดสวยงาม หงส์ ห่านแปลก เช่น หงส์ปากดำ (Trumpeter Swan) ที่ใหญ่ที่สุดในโลก, ห่านอียิปต์ (Egyptian Goose) สีสันสวยงาม เพราะมีสีแกมกันหลากหลายสี 
  สวนกวาง ชมและให้อาหาร กวาง 2 สายพันธุ์ ได้แก่ กวางดาว และ กวางรูซ่า   
กวางดาว ((Spotted Deer) ) ที่มีขนาดลำตัวกลาง ขนสีน้ำตาลแดง มีจุดสีขาวเรียงเป็นลายข้างตัวให้ความ สวยงามและสะดุดตากลางหลังมีแถบสีดำทอดเป็นแนวยาวไปถึงโคนหาง กวางรูซ่า  (Rusa Deer)  มีถิ่นกำเนิดที่เกาะชวาของอินโดนีเซีย ลำตัวมีสีน้ำตาลเหลือง น้ำตาลเทา บริเวณใต้คอและใต้ท้องมีสีน้ำตาลอ่อน เพศเมียจะมีสีอ่อนกว่าเพศผู้ 
  โซนแอดเวนเจอร์  สนุกไปกิจกรรมการปีนหน้าผาจำลอง วัดความแข็งแร็งของร่างกาย 
  บ้านหิน  ชมบรรยากาศบ้านหิน (Stone House) ที่ตกแต่งไตล์อังกฤษ  มีปลาช่อนยักษ์อเมซอน (Arapaima) ขนาดใหญ่ที่เวียนว่าย รอทักทายทุกคน สามารถมองเห็นสวนจักราศีแบบใกล้ชิด สวนจักราศี ชมสวนไม้ดัดสวยงาม ตกแต่งสไตล์อังกฤษ สามารถขึ้นไปถ่ายรูป ชมบรรยากาศโดยรอบ ที่ชั้นบน Stone Tower 
  บ้านควายไทย  พบกับครอบครัว พี่สีนิล  สีนวล สีเผือก  นุนิน และ มิลกี้บอย ควายเผือกสัญชาติไทยแท้  ตัวใหญ่  กินเก่ง และชอบให้ป้อนหญ้า 
  บ้านเป็ด ไก่  ชมฝูงเป็ดที่เลี้ยงด้วยวิธีธรรมชาติ 
  สวนผัก ชมแปลงผักสวนครัวปลอดสารพิษ ปลูกด้วยวิธีธรรมชาติ ไม่ใช่ยาฆ่าแมลง สามารถเลือกซื้อกลับไปได้ด้วย 
  บ้านแพะ ชมและให้อาหารฝูงแพะแองโกล่า (Angora) แพะสายพันธุ์ตุรกี มีขนค่อนข้างยาวเมื่อเทียบกับพันธุ์อื่นๆ เส้นขนเป็นปุย ละเอียดอ่อนนุ่ม

Nearby Location: ตั้งอยู่ห่างจากตัวเมืองฉะเชิงเทราประมาณ 20 กิโลเมตร ถัดจากเทวสถานอุทยานพระพิฆเณศ 2 กิโลเมตร
Address: 25 หมู่ 6 
Region: ภาคตะวันออก
Alley: 
Road: 
Subdistrict: บางตลาด
District: คลองเขื่อน
Province: ฉะเชิงเทรา
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ไร่/สวนเกษตร (ฟาร์มสัตว์/ประมง)
Facilities Contact: 
Telephone: 081 868 1174 / 080 587 1911
Email: Suanpalmfarmnok.cco@gmail.com
Website: 
Facebook: https://www.facebook.com/suanpalmfarmnok.cco
Instagram: 
Line: @suanpalmfarmnok 
TikTok: 
YouTube: 
Start-End: เปิดให้บริการทุกวัน ตั้งแต่เวลา 9.30 17.00 น.
Activity: 
Suitable Duration: 
Fee (TH): 120.0
Fee (TH Kid): 70.0
Fee (EN): 
Fee (EN Kid): 
Remark: บัตรผ่านประตูแบบแพ็คเกจ (เข้าได้ทุกโซน)
ผู้ใหญ่ราคา220บาท เด็กและผู้สูงอายุตั้งแต่60ปีขึ้นไปราคา120บาท
บริการเช่า : จักรยาน 50 บาท/ชม. รถกอล์ฟ 4 ที่นั่ง 300 บาท/ชม. รถกอล์ฟ 6 ที่นั่ง 500 บาท/ชม.   
Location: 13.7455167, 101.1554239
UUID: 932fb5d8-5170-46fc-bb17-71a445835774
Created Date: 2024-09-23
Updated Date: 2024-09-23
URL: 
Published Date: 