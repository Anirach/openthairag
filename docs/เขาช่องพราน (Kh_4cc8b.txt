Title: เขาช่องพราน (Khao Chong Pran)
Content: เขาช่องพรานเป็นที่อาศัยของค้างคาวนับร้อยล้านตัว และเป็นจุดชมค้างคาวที่มีชื่อเสียงมากที่สุดของไทย ตั้งอยู่ที่อำเภอโพธาราม จังหวัดราชบุรี ในช่วงราวก่อนหกโมงเย็นจะเห็นค้างคาวออกหากินเป็นจำนวนมาก ออกมาเป็นคลื่นสีดำ เคลื่อนตัวเป็นสาย โดยใช้เวลานานนับชั่วโมง สร้างความอัศจรรย์และเป็นที่ประทับใจของนักท่องเที่ยวที่มาเฝ้ารอชมอยู่ทุกวัน บริเวณที่เป็นลานชมค้างคาวนั้นอยู่ในพื้นที่ของวัดเขาช่องพราน เป็นลานกว้าง สามารถปูเสื่อหรือซื้อหาของรับประทานในบริเวณตลาดนัดเพื่อมาเฝ้ารอชมค้างคาวได้ สำหรับวัดเขาช่องพรานนั้นเป็นวัดที่ก่อตั้งมานานมาก บริเวณนี้เดิมทีเดียวเป็นป่าอุดมสมบูรณ์ไปด้วยพันธุ์พืชและสัตว์ป่า ตั้งอยู่ระหว่างเขาสองลูกคือ เขาช่องพรานและเขาขวาง ซึ่งเป็นทางเดินของสัตว์ป่าที่ลงมากินน้ำที่หนองน้ำขนาดใหญ่ (ปัจจุบันเป็นบ่อน้ำ) ที่ตรงนี้เองที่นายพรานชอบมาคอยดักยิงสัตว์ป่าจึงถูกขนานนามว่า  เขาช่องพราน  ภายในวัดเขาช่องพราน มีสถานที่ที่น่าสนใจได้แก่ พระบรมธาตุบวรวิสุทธิเจดีย์ ที่ตั้งบนเขา ถ้ำพระนอนหรือถ้ำพระ พระพุทธบวรศักดิ์สิทธิ์พิชิตมาร พระประธานในอุโบสถของวัดเขาช่องพราน

Nearby Location: อยู่ห่างจากตัวอำเภอโพธารามไปทางทิศตะวันตกประมาณ 9 กิโลเมตร
Address: เลขที่ 1 หมู่ 2 
Region: ภาคกลาง
Alley: 
Road: เขางู เบิกไพร
Subdistrict: เตาปูน
District: โพธาราม
Province: ราชบุรี
Category: แหล่งท่องเที่ยวทางธรรมชาติ
Sub Type: ภูเขา/ธรณีสัณฐานเฉพาะ
Facilities Contact: 
Telephone: 0 3235 9870 (อบต.เขาขวาง)
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวันตั้งแต่เวลา 08.30   17.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.7191667, 99.7722222
UUID: 655ed857-8565-4250-92ba-9cbfc12dc299
Created Date: 2024-09-23
Updated Date: 2024-09-23
URL: 
Published Date: 