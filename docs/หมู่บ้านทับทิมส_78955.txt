Title: หมู่บ้านทับทิมสยาม 06 (Tubtim Siam 06 Village)
Content: ชมความงามของบ้านทับทิมสยาม 06 (นาจะเรีย)
บ้านนาจะเรีย หมู่ที่ 6 ตำบลปรือใหญ่ อำเภอขุขันธ์ จังหวัดศรีสะเกษ เป็นหนึ่งในหมู่บ้าน OTOP เพื่อการท่องเที่ยวของจังหวัดศรีสะเกษ บ้านนาจะเรียนับเป็นชุมชนที่มีความอุดมสมบูรณ์ทั้ง ทรัพยากรธรรมชาติ วัฒนธรรม ประเพณีและวิถีชิวิตตามหลักปรัชญาเศรษฐกิจพอเพียงด้วยวิถีชีวิตของชุมชนที่เรียบง่าย และงดงามตามธรรมชาติ หมู่บ้านแห่งนี้ตั้งขึ้นเมื่อ พ.ศ. 2535 โดยกองอำนวยการรักษาความมั่นคงภายใน จังหวัดศรีสะเกษ ตามโครงการจัดที่ทำกินให้ราษฎรผู้ยากไร้ (กอ.รมน.คจก.) จังหวัดศรีสะเกษ ที่สำคัญ คือ เมื่อวันที่ 12 มิถุนายน พ.ศ. 2536 ศาสตราจารย์ ดร. สมเด็จพระเจ้าลูกเธอเจ้าฟ้าจุฬาภรณ์วลัยลักษณ์ฯ องค์ประธานสถาบันวิจัยจุฬาภรณ์ ได้เสด็จเยี่ยมราษฎร ตามแนวชายแดนโดยเฉพาะพื้นที่บ้านนาจะเรีย เมื่อครั้งทรงทอดพระเนตรศูนย์อพยพโอตราว ได้มีพระราชดำริที่จะพัฒนาราษฎรตามแนวชายแดน โดยเฉพาะบ้านนาจะเรียให้มีคุณภาพชีวิตที่ดีขึ้นและมีส่วนร่วมในการอนุรักษ์สิ่งแวดล้อม โดยเฉพาะการปลูกป่าเพื่อเสริมความมั่นคงตามแนวชายแดนไทย กัมพูชา สมเด็จพระเจ้าลูกเธอเจ้าฟ้าจุฬาภรณ์วลัยลักษณ์ฯ ได้ทรงรับหมู่บ้านนาจะเรียเข้าโครงการหมู่บ้านทับทิมสยามและกำหนดให้เป็นหมู่บ้านทับทิมสยาม 06 เพื่อพัฒนาคุณภาพชีวิต สภาพแวดล้อมและสร้างความมั่งคั่ง มั่นคง ให้เกิดขึ้นกับราษฎร เป็นต้นมา
ความงามแห่งอัตลักษณ์ชุมชน

บ้านนาจะเรียแห่งทับทิมสยาม 06 เป็นหมู่บ้านแห่งความหลากหลายทางเชื้อชาติ และวัฒนธรรม และผู้มาเยือนไม่ควรพลาดกับกิจกรรมปั่นจักรยาน เยี่ยมยามวิถีชีวิตของชาวทับทิมสยาม 06 โดยตลอดเส้นทางจะได้พบกับกลิ่นไอของความพอเพียงของหมู่บ้านเศรษฐกิจพอเพียง ที่สองข้างทางจะหลากหลายด้วยพืชผักสวนครัว ไม้ผลต่างๆ และที่สำคัญคือกล้วยไม้นานาพันธุ์
พร้อมกันนี้มีผลิตภัณฑ์ชุมชน เช่น กระติบข้าว ผ้าไหม เสื่อใบเตย ดอกไม้ประดิษฐ์จากดินญี่ปุ่น และขนมทองม้วนที่นักท่องเที่ยวสามารถซื้อหาเป็นของฝาก ของที่ระลึก ดังนั้นการท่องเที่ยวแบบโฮมสเตย์กับหมู่บ้านทับทิมสยาม 06 ซึ่งจะเป็นทางเลือกให้กับนักท่องเที่ยวผู้สนใจจะสัมผัสกับชุมชนแห่งนี้

Nearby Location: ตั้งอยู่ที่บ้านนาจะเรีย ตำบลปรือใหญ่ อำเภอขุขันธ์
Address: หมู่ 13 บ้านนาจะเรีย
Region: ภาคตะวันออกเฉียงเหนือ
Alley: 
Road: 
Subdistrict: 
District: ขุขันธ์
Province: ศรีสะเกษ
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: โครงการหลวง/โครงการพระราชดำริ
Facilities Contact: 
Telephone: 045 671735, 045 922052 3, 08 04726 6535, 08 0834 6229 
Email: 
Website: www.thabthimsiam.cdd.go.th
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.5502618, 104.2645752
UUID: c725f362-71fa-407e-bd6c-23f466488656
Created Date: 2024-09-23
Updated Date: 2024-09-23
URL: 
Published Date: 