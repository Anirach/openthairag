Title: พระราชวังเดิม (กองทัพเรือ) (Wangderm Palace)
Content: หรือ พระราชวังกรุงธนบุรี   เป็นพระราชวังหลวงของสมเด็จพระเจ้าตากสินมหาราช ปัจจุบันตั้งอยู่ในกองบัญชาการกองทัพเรือ ถนนอรุณอมรินทร์  ริมฝั่งแม่น้ำเจ้าพระยา บริเวณปากคลองบางกอกใหญ่ ในบริเวณซึ่งเคยเป็นที่ตั้งของป้อมวิไชยเยนทร์ ที่สร้างขึ้นในสมัยสมเด็จพระนารายณ์มหาราชแห่งกรุงศรีอยุธยา ด้วยสมัยนั้นกรุงเทพฯเป็นเมืองหน้าด่านชายทะเลที่สำคัญของกรุงศรีอยุธยา  พระราชวังเดิมแห่งนี้สร้างในสมัยสมเด็จพระเจ้าตากสินมหาราช เมื่อพ.ศ. 2310 พร้อมกับการสถาปนากรุงธนบุรีเป็นราชธานีของไทย เพื่อเป็นที่ประทับและว่าราชการ  พร้อมกับมีการปรับปรุงป้อมวิไชยเยนทร์เปลี่ยนชื่อใหม่เป็นป้อมวิไชยประสิทธิ์  ตำแหน่งที่ตั้งของพระราชวังแห่งนี้มีความสำคัญทางยุทธศาสตร์ เนื่องจากมีป้อมปราการที่มั่นคงสามารถมองเห็นได้ในระยะไกลอีกทั้งยังใกล้กับเส้นทางคมนาคมและเส้นทางการเดินทัพ พระราชวังเดิมนี้เคยเป็นสถานที่ๆ พระมหากษัตริย์ไทยหลายพระองค์ทรงมีพระราชสมภพ เช่น  พระบาทสมเด็จพระนั่งเกล้าเจ้าอยู่หัว พระบาทสมเด็จพระจอมเกล้าเจ้าอยู่หัวและพระบาทสมเด็จพระปิ่นเกล้าเจ้าอยู่หัว โบราณสถานที่ยังปรากฏอยู่ให้เห็นในพระราชวังเดิมได้แก่ ท้องพระโรง พระตำหนักเก๋งพระปิ่นเกล้าเจ้าอยู่หัว อาคารตำหนักเก๋งคู่หลังใหญ่ ศาลสมเด็จพระเจ้าตากสินมหาราช ศาลศีรษะปลาวาฬ เรือนเขียวหรืออาคารโรงพยาบาลเดิม ป้อมวิไชยประสิทธิ์  (กรุณาติดต่อล่วงหน้าก่อนเข้าชม  เรียน เจ้ากรมกิจการพลเรือนทหารเรือ อย่างน้อย 1 สัปดาห์)

Nearby Location: กองบัญชากองทัพเรือ ถนนอรุณอมรินทร์
Address:  
Region: ภาคกลาง
Alley: 
Road: อรุณอมรินทร์
Subdistrict: 
District: บางกอกใหญ่
Province: กรุงเทพมหานคร
Category: แหล่งท่องเที่ยวทางประวัติศาสตร์ และวัฒนธรรม
Sub Type: พระตำหนัก/วัง/พระราชวัง
Facilities Contact: 
Telephone: 0 2475 4117, 0 2466 9355,0 2472 7291
Email: 
Website: www.facebook.com/wangdermpalace
Facebook: 
Instagram: 
Line: 
TikTok: 
YouTube: 
Start-End: วันจันทร์ วันศุกร์  08.00   16.00 น
Activity: 
Suitable Duration: 
Fee (TH): 50.0
Fee (TH Kid): 50.0
Fee (EN): 100.0
Fee (EN Kid): 100.0
Remark: 
Location: 13.74269762,100.4899193
UUID: 03f3121e-8d34-4bcd-8420-d6ff879f7c0a
Created Date: 2024-09-23
Updated Date: 2024-09-23
URL: 
Published Date: 