Title: พิพิธภัณฑ์ไม้สัก (Taek Museum)
Content: บริษัทอีสต์เอเชียติค จากประเทศเดนมาร์ก ได้เข้ามาทำสัมปทานป่าไม้ในประเทศไทยในสมัยรัชการที่ 5 โดยได้รับสัมปทานทำไม้สักบริเวณริมแม่น้ำยม กัปตันรอบินส์ กูลเบิก ผู้จัดการบริษัท ได้ทำสัญญาซื้อขายที่ดินกับรัฐบาลไทย เพื่อก่อตั้งเป็นที่ทำการบริษัทเมื่อวันที่ 2 พฤษภาคม 2449 เป็นระยะเวลา 20 ปี เมื่อหมดสัมปทานจึงได้มอบอาคารทั้ง 3 หลัง ให้กับรัฐบาลไทย และกรมป่าไม้ ได้มีการจัดตั้งสถานที่แห่งนี้เป็นกองโรงเรียนป่าไม้ขึ้นในปีพ.ศ.2478 และหลังจากโรงเรียนป่าไม้ได้ปิดตัวลง จึงได้เปิดเป็นพิพิธภัณฑ์การป่าไม้ในปี พ.ศ. 2541 พิพิธภัณฑ์การป่าไม้ เป็นพิพิธภัณฑ์ที่รวบรวมเรื่องราวเกี่ยวกับประวัติการทำไม้ในจังหวัดแพร่ เป็นแหล่งรวบรวมความรู้และประวัติศาสตร์เกี่ยวกับการทำไม้ ซึ่งได้รวบรวมจัดแสดงภาพ ประวัติการทำไม้ และอุปกรณ์ทำไม้ในอดีต รวบรวมตัวอย่างไม้ชนิดต่างๆ เล่าถึงวิถีชีวิตการทำไม้ของคนเมืองแพร่ โดยอาคารที่ใช้จัดแสดงแต่เดิมนั้นเป็นอาคารเรียนเก่าของโรงเรียนการป่าไม้แพร่ ซึ่งมี 3 อาคารด้วยกัน เมื่อเปิดเป็นพิพิธภัณฑ์การป่าไม้ อาคารแต่ละหลังจะมีจุดเด่นที่แตกต่างกัน พิพิธภัณฑ์ 1 เป็นอาคาร 2 ชั้น เป็นที่เก็บรวบรวมป้ายโรงเรียนป่าไม้และป้ายอาคารสถานที่เก่าซึ่งทำด้วยไม้และปีกไม้ไว้ ส่วนชั้นบนจัดแสดงเรื่องราวของโรงเรียนป่าไม้ ภายในอาคารมีห้องเพดานใต้หลังคาเป็นห้องโถงกว้าง เดิมใช้เป็นที่ทำงานและที่พักของเจ้าหน้าที่ บริษัทอิสท์เอเชียติก ในสมัยที่เป็นโรงเรียนป่าไม้ใช้เป็นสโมสรนักศึกษา และชั้นล่างมีเซฟทำด้วยปูนสำหรับเก็บทรัพย์สินของบริษัทอีสท์เอเชียติก พิพิธภัณฑ์ 2 พิพิธภัณฑ์ไม้สัก เป็นอาคาร 2 ชั้น ชั้นล่างเดิมใช้เป็นที่ทำการของบริษัทอีสท์เอเชียติก ในสมัยเป็นโรงเรียนป่าไม้ใช้เป็นห้องเรียน และห้องพักครู ต่อมาใช้เป็นที่ทำการและห้องประชุมของโรงเรียน และเมื่อปี 2541 ได้ใช้ชั้นบนเป็นพิพิธภัณฑ์ไม้สัก จัดแสดงประวัติการทำไม้สักของเมืองแพร่ อุปกรณ์ในการทำไม้ ภาพถ่ายการทำไม้ในอดีต และตัวอย่างไม้ชนิดต่างๆที่มีในแพร่ พิพิธภัณฑ์ 3 เป็นอาคาร 2 ชั้น ตั้งอยู่บนกำแพงเมืองแพร่เก่า ใช้เป็นที่พักของเจ้าหน้าที่บริษัทอีสท์เอเชียติก ในสมัยเป็นโรงเรียนป่าไม้ ใช้เป็นบ้านพักผู้อำนวยการ ปัจจุบันจัดเป็นพิพิธภัณฑ์ ชั้นล่างเป็นห้องโถง ใช้จัดแสดงภาพในอดีตของบริษัทอีสท์เอเชียติก

Nearby Location: อาคารศูนย์ฝึกอบรม 1 ใกล้ศาลหลักเมืองแพร่ ตำบลในเวียง อำเภอเมืองแพร่
Address: ศูนย์อบรม 1
Region: ภาคเหนือ
Alley: 
Road: 
Subdistrict: กาญจนา
District: เมืองแพร่
Province: แพร่
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 0 5451 1048 / 02 282 5793
Email: 
Website: 
Facebook: 
Instagram: 
Line: 
TikTok: 
YouTube: 
Start-End: อยู่ระหว่างปรับปรุง
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.1395981, 100.1356159
UUID: f6ad8697-bf82-47e8-987b-2f12f1436ce5
Created Date: 2024-09-23
Updated Date: 2024-09-23
URL: 
Published Date: 