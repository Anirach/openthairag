Title: บ้านจำรุง (Ban Chomrung)
Content: ผู้คนที่มาอยู่อาศัยในช่วงเริ่มต้น ได้อพยพจากบริเวณชายทะเล บริเวณบ้านถนนกระเพรา ตำบลเนินฆ้อในปัจจุบัน หลังจากเดินทางหลบหนีภัยสงครามมาจากจันทบุรีโดยพากันหลบหนีออกมาหาที่อยู่ใหม่จากการเข้ามายึดครองจันทบุรีและตราดของฝรั่งเศสเรื่อยลงมาจนถึงชายทะเลบริเวณบ้านถนนกะเพรา หลังจากนั้นจึงอพยพต่อไปเรื่อยๆโดยได้พากันย้ายถิ่นฐานเพื่อที่จะหาที่อยู่และที่ทำกินใหม่ ห่างจากที่เดิมมาประมาณ 6  7 กิโลเมตร จนมาถึงสถานที่แห่งหนึ่งซึ่งเหมาะแก่การเพาะปลูก มีบึงและน้ำขังตลอดปี จึงหยุดและสร้างถิ่นฐานโดยเรียกสถานที่แห่งนั้นว่า บ้านป่าเรไร ซึ่งบริเวณนี้เป็นบริเวณที่เหมาะแก่การเพาะปลูกเป็นอันมากเนื่องจากทางด้านทิศตะวันออกซึ่งเป็นพื้นที่ประมาณหนึ่งในสามของหมู่บ้านเป็นที่ราบลุ่มทั้งยังมีทางน้ำเล็กๆไหลออกมาจากหมู่บ้าน ซึ่งชาวบ้านเรียกว่า   คลองจำรุ   คำว่า จำรุ  (ชาวบ้านอ่านว่า จำหรุ เสียงต่ำเหน่อตามภาษาคนชอง) นั้นเป็นภาษาชอง แปลว่าทางน้ำเล็กๆคล้ายลำคลองซึ่งบางแห่งแคบมากผู้คนสามารถโดดข้ามไปข้ามมาได้ และปลายของคลองจำรุนั้นจะสลายหายไปกับท้องทุ่งนาและกลมกลืนกับท้องทุ่งนาจนเหมือนไม่มีลำคลองในบริเวณนั้น และมีความลึกของลำคลองไม่เกินหนึ่งเมตร (ผู้เขียนยืนยันเพราะผู้เขียนมีบ้านอยู่ใกล้ๆหมู่บ้านจำรุง และที่หมู่บ้านของผู้เขียนเองมี จำหรุ อยู่แห่งหนึ่งซึ่งทุกคนเรียกว่า จำหรุ เป็นสถานที่หาปู หาปลา ซ้อนกุ้ง หลังจากข้าวเริ่มเติบโต) แต่ต่อมาชาวบ้านอาจจะเรียกเพี้ยนหรือเขียนผิดจึงกลายมาเป็นคำว่า  จำรุง  และเรียกชื่อหมู่บ้านเป็น   บ้านจำรุง   เช่นในปัจจุบัน เส้นทางการท่องเที่ยวการดำเนินชีวิตด้วยวิถีพอเพียงและการใช้หลักปรัชญาเศรษฐกิจพอเพียงเป็นเครื่องมือเพื่อเสริมสร้างความเข้มแข็งของชุมชน มีผลิตภัณฑ์แปรรูปโดยฝีมือชาวบ้านและมีโฮมสเตย์ไว้ให้นักท่องเที่ยวใช้บริการตลอดทั้งปี

Nearby Location: ตั้งอยู่ในชุมชนบ้านจำรุง ตำบลเนินฆ้อ อำเภอแกลง
Address: 70 หมู่ 7 
Region: ภาคตะวันออก
Alley: 
Road: 
Subdistrict: กระแสบน
District: แกลง
Province: ระยอง
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ศูนย์วิจัย (เกษตร)/สถานีทดลอง (เกษตร)
Facilities Contact: 
Telephone: 08 7817 8030, 0 3886 6237
Email: chartchai04@gmail.com
Website: www.banjumrung.org
Facebook: 
Instagram: 
Line: 
TikTok: 
YouTube: 
Start-End: ตลอดเวลา
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 12.70666, 101.6247904
UUID: 48efa719-9985-41e7-90ed-e2f067b3dad8
Created Date: 2024-09-23
Updated Date: 2024-09-23
URL: 
Published Date: 