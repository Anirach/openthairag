Title: เทวสถานพระพิฆเนศ นราธิวาส (Lord Ganesha Stucco Sculptures)
Content: ประติมากรรมพระพิฆเนศ องค์นี้สร้างขึ้นโดยชาวนราธิวาสกลุ่มหนึ่งภายในการนำของนายอินดาร์แซล  บุศรี ชาวนราธิวาสรู้จักกันดีในฐานะนายห้างเจ้าของกิจการ "ร้านดีวรรณพาณิชย์" ผู้จำหน่ายผ้ารายใหญ่ในเมืองนราธิวาส ด้วยความเลื่อมใสศรัทธาในองค์พระพิฆเนศ เทพเจ้าแห่งศิลปะ ความเมตตา และความสำเร็จ ตามความเชื่อของศาสนาฮินดู ประกอบกับต้องการตอบแทนบุญคุณแผ่นดินไทยที่ได้พำนักอาศัยและประกอบอาชีพเจริญก้าวหน้าเป็นปึกแผ่นมากว่า 60 ปี และเพื่อเป็นที่สักการะบูชาสำหรับผู้เคารพศรัทธาเลื่อมใสทั้งในพื้นที่จังหวัดนราธิวาส และจังหวัดใกล้เคียง และเป็นสถานที่ท่องเที่ยวในใจกลางเมืองนราธิวาส จึงได้จัดสร้างพระพิฆเนศองค์นี้ขึ้น 

ลักษณะเทวรูปประทับนั่งในท่าลลิตาสนะ สวมศิลาภรณ์ (มงกุฎ) ประดับโมเสดแก้วหลากสี งวงเยื้องไปทางขวาและกลับเวียนมาทางซ้ายขององค์ เหนือพระนาคี 
มีสายธุรำ เป็นงูแผ่พังพานอยู่ใต้พระถันด้านซ้าย ขนาดหน้าตักกว้าง 7 เมตร สูง 16 เมตร มี 4 กร พระหัตถ์ขวาบนถือดอกบัว พระหัตถ์ด้านขวาล่างแสดงท่าประทานพร พระหัตถ์ซ้ายบนถือปรศุ (ขวาน)พระหัตถ์ล่างซ้ายถือชามขนมโมทกะ งอ พระชานุซ้ายวางราบบนพระเพลา ห้อยพระบาทขวาลงสู่เบื้องล่างบนฐานดอกบัว ห่มพัสตราภรณ์ลักษณะนุ่งแบบอินเดีย มีแท่นประทับอยู่บนดอกบัว และภายในบริเวณเทวสถานยังมีวิหารหนุมานและวิหารไสบาบาอีกด้วย

ประติมากรรมพระพิฆเนศที่เกิดจากความเลื่อมใส ศรัทธาของชาวนราธิวาส กำลังกลายเป็นอีกสถานที่หนึ่งที่เป็นเครื่องยิดเหนี่ยวจิตใจ สร้างขวัญ กำลังใจกับผู้ที่เคารพ ศรัทธาได้เดินทางมาสักการะบูชาเพื่อเป็นศิริมงคลแก่ชีวิตอีก ทั้งเป็นความหวังให้ความสงบสุขได้เกิดขึ้น ณ ผืนแผ่นดินแห่งนี้

ใช้ระยะเวลาก่อสร้างเทวสถานแห่งนี้ ตั้งแต่ปี พ.ศ.2546 ถึง ปี พ.ศ.2555 
รวม 9 ปี  ผู้ช่วยศาสตราจารย์ เจริญชัย ต้นครองจันทร์ เป็นผู้ออกแบบและดูแลงานก่อสร้าง

Nearby Location: อยู่ด้านข้างของโรงเรียนอนุบาลนราธิวาส ถนนพิพิธคีรี ตำบลบางนาค เมืองนราธิวาส
Address: เลขที่ 33 
Region: ภาคใต้
Alley: 
Road: พิพิธคีรี
Subdistrict: 
District: เมืองนราธิวาส
Province: นราธิวาส
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 7351 1433
Email: GaneshaNarathiwat@gmail.com
Website: www.pakistanidramaworld.com
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 07.00 18.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 6.4261111,101.8230556
UUID: c80f2907-e5f9-499e-a5ed-40bb441a21a9
Created Date: 2024-09-23
Updated Date: 2024-09-23
URL: 
Published Date: 