Title: อ่าวไข่ (Ao Khai)
Content: อ่าวไข่&ndash;แหลมตาล อ่าวมะขามป้อม เป็นสถานที่ท่องเที่ยวที่ห่างจากแหลมแม่พิมพ์เพียง ๓ กิโลเมตรเท่านั้น อ่าวไข่ เป็นอ่าวเล็ก ๆ ที่มีหาดทรายสีขาวนวลทอดตัวเป็นระยะทางไม่ไกลมากนัก ประมาณ ๕๐๐ เมตรเท่านั้น จุดเด่นของอ่าวไข่ คือ มีบรรยากาศที่เงียบสงบ จำนวนนักท่องเที่ยวบริเวณนี้แม้จะเป็นวันหยุดก็มีไม่มาก ทำให้สามารถซึมซับกับบรรยากาศที่สดชื่นได้เต็มที่แบบปลอดมลพิษทางเสียง การเดินทางมายังอ่าวไข่นั้นสามารถเดินลัดเลาะมาตามแหลมแม่พิมพ์ ระยะทางจะใกล้กว่ามาทางรถยนต์ แหลมตาล เป็นจุดจอดเรือประมงของชาวบ้านภายในหมู่บ้านชาวประมงที่ยึดอาชีพเสริม คือขับเรือนำนักท่องเที่ยวไปเที่ยวเกาะมันใน เกาะมันกลาง และเกาะมันนอก อ่าวมะขามป้อม เดินถัดจากแหลมตาลไปเล็กน้อย ถ้ามาถึงในช่วงเช้าหรือกลางวันจะไม่สามารถเดินเล่นเที่ยวชมได้ จึงควรมาในช่วงเย็น ๆ หลังจากท่องเที่ยวเกาะมันในก็จะใกล้เคียงเวลาที่น้ำลด จนสามารถมองเห็นอ่าวมะขามป้อม และลงไปเดินเล่น ขุดหาหอย และชมหลักเลี้ยงหอยนางรม ลักษณะคล้ายราวไม้ มีเชือกผูกห้อยลงมาคล้ายมู่ลี่ นอกจากนี้บนพื้นทรายจะมีสิ่งมีชีวิตทั้งปูเล็ก หอยตัวน้อย ๆ โผล่หน้ามาทักทาย แล้วรีบหนีลงรูด้วยความรวดเร็ว

Nearby Location: อยู่ถัดจากแหลมแม่พิมพ์ยาวไปถึงแหลมตาล ตำบลกร่ำ อำเภอแกลง
Address: 
Region: ภาคตะวันออก
Alley: 
Road: 
Subdistrict: กระแสบน
District: แกลง
Province: ระยอง
Category: แหล่งท่องเที่ยวทางธรรมชาติ
Sub Type: อ่าว/หาดทราย/ชายทะเล
Facilities Contact: 
Telephone:  
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 07.00 21.00น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 12.6433268, 101.6465187
UUID: c81f2918-6780-416b-8776-4bdad236312d
Created Date: 2024-09-23
Updated Date: 2024-09-23
URL: 
Published Date: 