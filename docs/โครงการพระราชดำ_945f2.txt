Title: โครงการพระราชดำริปางตอง 2 (ปางอุ๋ง) (Pang Tong Under Royal Forest Park 2 (Pang Oung))
Content: โครงการสวนป่าในพระราชดำริปางตอง ๒ (ปางอุ๋ง) ตั้งอยู่ที่บ้านรวมไทย เป็นสถานที่ที่มีทัศนียภาพงดงามอย่างยิ่ง ได้รับสมญาว่า สวิสเซอร์แลนด์แดนสามหมอก มีทิวสนสองใบ สนสามใบเรียงราย ตลอดแนวอ่างเก็บน้ำอันกว้างใหญ่ และโอบล้อมด้วยขุนเขาที่เขียวชอุ่ม “อุ๋ง” หมายถึง ที่ลุ่มต่ำคล้ายกระทะใบใหญ่ มีน้ำขังเฉอะแฉะ เดิมบริเวณนี้เป็นสถานที่ทำไร่ฝิ่นของชาวเขา ปัจจุบันปลูกพรรณพืช ดอกไม้เมืองหนาวหลากสีสันโดยรอบ และสมุนไพรที่เป็นประโยชน์ในด้านอาหารและแพทย์แผนไทย ซึ่งมีความกลมกลืนกับสภาพภูมิประเทศบนที่สูงและอากาศเย็น พร้อมบ่อเพาะเลี้ยงสัตว์ประจำถิ่นซึ่งกำลังจะสูญพันธ์อย่างเขียดแลว สอบถามรายละเอียดเพิ่มเติม โทร. ๐ ๕๓๖๙ ๒๐๕๖, ๐ ๕๓๖๘ ๑๗๔๐ ทางโครงการฯ มีที่พักบริการ; ติดต่อสำรองที่โครงการตามพระราชดำริจังหวัดแม่ฮ่องสอน (ปางอุ๋ง) โทร. ๐ ๕๓๖๑ ๑๒๔๔ โทรสาร ๐ ๕๓๖๑ ๑๖๔๙ นอกจากนี้ยังมีบ้านพักโฮมสเตย์ในหมู่บ้านปางอุ๋งอีกจำนวนหนึ่ง
	การเดินทาง จากเมืองแม่ฮ่องสอนใช้เส้นทางสายแม่ฮ่องสอน ปางมะผ้า ประมาณ ๑๐ กิโลเมตร เลี้ยวซ้ายเส้นทางเดียวกับไป ภูโคลน ผ่านน้ำตกผาเสื่อ พระตำหนักปางตอง  เดินทางขึ้นไปเรื่อย ๆ สังเกตุทางแยกซ้ายมือจะมีป้ายเล็ก ๆ เขียนว่าไป ""บ้านรวมไทย"" ให้เลี้ยวซ้ายไป ผ่านหมู่บ้านห้วยมะเขือส้มแล้วถึง บ้านรวมไทย หรือ ปางอุ๋ง เส้นทางนี้คดโค้งขึ้นเขาชันและถนนแคบ บางครั้งมีหมอกเป็นอุปสรรค จึงควรเดินทางในช่วงกลางวัน หากเดินทางโดยรถประจำทาง ขึ้นรถที่หน้าตลาดเมืองแม่ฮ่องสอน มีคิวรถไปปางอุ๋ง เวลา ๐๙.๐๐ น. และ ๑๕.๐๐ น. และ ออกจากปางอุ๋ง เวลา ๐๕.๓๐ น. และ ๑๑.๐๐ น. ใช้เวลาเดินทางประมาณ ๒ ชั่วโมง

Nearby Location: ตั้งอยู่ในบ้านรวมไทย ตำบลหมอกจำแป่ อำเภอเมืองแม่ฮ่องสอน
Address: หมู่ 5 บ้านรวมไทย
Region: ภาคเหนือ
Alley: 
Road: 
Subdistrict: 
District: เมืองแม่ฮ่องสอน
Province: แม่ฮ่องสอน
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: โครงการหลวง/โครงการพระราชดำริ
Facilities Contact: 
Telephone: 08 4365 0776 
Email: 
Website: park.dnp.go.th/visitor/nationparkshow.php?PTA_CODE=9117, www.facebook.com/ThamPlaNamtokPhaSueaNP
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 18.00 น.
Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 100.0
Fee (EN Kid): 50.0
Remark: 
Location: 19.499055792169635,97.90977001190186
UUID: 2a6a1110-6838-401c-ac89-875049b55053
Created Date: 2024-09-23
Updated Date: 2024-09-23
URL: 
Published Date: 