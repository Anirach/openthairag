Title: ไร่องุ่น คานาอัน (Canaan Grave Garden)
Content: เป็นไร่องุ่นแห่งแรกของจังหวัดอุตรดิตถ์ โดยออกแบบสถาปัตยกรรมเป็นอาคารแบบทัสคานีของอิตาลี เน้นความโค้งมน โดยใช้สีส้มสลับกับสีเหลืองแลดูโดดเด่น ภายในของอาคารมีหอคอยขนาดย่อมๆพร้อมบันไดวนให้นักท่องเที่ยวสามารถเข้าไปชมวิวแบบ 360 องศา ส่วนพื้นที่ด้านข้างเป็นไร่องุ่น รวมไปถึงร้านอาหาร เครื่องดื่ม และร้านขายของที่ระลึก ไร่องุ่นคือจุดไฮไลท์ ด้วยพื้นที่กว้างขวางถูกจัดระเบียบให้เป็นพื้นที่ปลูกต้นองุ่นหลากหลายสายพันธุ์ อาทิ องุ่นพันธุ์ลุสเพอร์เลท จากอเมริกา องุ่นผลสีเขียวลูกอวบอ้วนเมื่อสุกเต็มที่ และพันธุ์แบล็คโอปอลเป็นองุ่นสีดำลูกใหญ่ ซึ่งเป็นสายพันธุ์จากออสเตรเลีย เหตุผลที่เจ้าของไร่เลือก 2 สายพันธุ์นี้มาปลูกเพราะมีรสชาติหวาน กรอบ อร่อย โดยผลผลิตจะเริ่มมีให้เก็บได้ตั้งแต่ช่วงเมษายนเป็นต้นไป พอหมดช่วงฤดูเก็บองุ่น ที่นี่ยังมีมัลเบอร์รี่ หรือ ลูกหม่อน ผลสดๆให้เก็บชิมได้อีกด้วย ซึ่งลูกสุกจะมีสีม่วงฉ่ำ และมีรสหวาน ไร่องุ่นคานาอันตั้งอยู่ที่ ต.น้ำพี้ อ.ทองแสนขัน จ.อุตรดิตถ์ สามารถเดินทางมาบนทางหลวงหมายเลข 11 แยกคุ้งตะเภา วังผาชัน ไปทางบ้านน้ำพี้ ห่างจากตัวเมือง 18 กิโลเมตร จะอยู่ทางขวามือ

Nearby Location: ตั้งอยู่ที่บ้านหนองหิน ตำบลน้ำพี้ อำเภอทองแสนขัน
Address: 108 หมู่ 6 บ้านหนองหิน
Region: ภาคเหนือ
Alley: 
Road: 
Subdistrict: น้ำพี้
District: ทองแสนขัน
Province: อุตรดิตถ์
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ไร่/สวนเกษตร (ฟาร์มสัตว์/ประมง)
Facilities Contact: 
Telephone: 086 207 2096 / 088 282 2261 / 082 765 3292
Email: 
Website: www.facebook.com/KannanCafe
Facebook: 
Instagram: 
Line: 
TikTok: 
YouTube: 
Start-End: 10.00 20.00 น.
Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 
Fee (EN Kid): 
Remark: 
Location: 17.5639458, 100.2612526
UUID: 895baf62-a0bc-40f7-a768-30ba9cdfae99
Created Date: 2024-09-23
Updated Date: 2024-09-23
URL: 
Published Date: 