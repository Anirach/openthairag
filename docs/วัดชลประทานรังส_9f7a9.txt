Title: วัดชลประทานรังสรรค์ (Wat Chonprathan Rangsan)
Content: เป็นวัดที่กรมชลประทานเป็นผู้สร้าง ห่างจากเขื่อนภูมิพลประมาณ 5 กิโลเมตร สาเหตุที่สร้างเพราะได้มีการสร้างเขื่อนภูมิพล เมื่อเริ่มกักเก็บน้ำทำให้เกิดน้ำท่วมพื้นที่อยู่อาศัยเดิม กรมชลประทานจึงได้อพยพ
ประชาชนจากตำบลบ้านนาไปอยู่ในพื้นที่ที่ได้จัดสรรให้ และได้สร้างวัดชลประทานฯ ขึ้นเพื่อทดแทนวัดเก่าจำนวน 8 วัด ที่ถูกน้ำท่วม เมื่อ พ.ศ. 2502 ได้แก่ วัดบ้านห้วย วัดศรีแท่น วัดดอนแก้ว วัดหลวง วัดท่าเดื่อ วัดท่าโป่ง วัดอุมวาบ และวัดพระธาตุลอย โดยประชาชนได้นำพระบรมสารีริกธาตุขององค์สมเด็จพระสัมมาสัมพุทธเจ้า และองค์พระธาตุลอยอันศักดิ์สิทธิ์ ยอดฉัตรเจดีย์ พร้อมศาสนวัตถุต่างๆ เช่น พระพุทธรูปทองสัมฤทธิ์ขนาดและปางต่างๆ หีบลวดลายทองที่บรรจุพระธรรม ตู้ไม้ และสิ่งของเครื่องใช้จำเป็นต่าง ๆ ทั้งหมดมารวบรวมไว้ ณ วัดชลประทานรังสรรค์
สิ่งสำคัญที่น่าสนใจอย่างยิ่ง คือ หลวงพ่อทันใจ เป็นพระพุทธรูปที่หล่อด้วยทองสำริดปางมารวิชัย ศิลปะเชียงแสนสิงห์สาม จำนวน 3 องค์ องค์แรกหน้าตักกว้าง 19 นิ้ว สูง 32 นิ้ว องค์ที่ 2 หน้าตักกว้าง 16 นิ้ว สูง 31 นิ้ว องค์ที่สามหน้าตักกว้าง 9 นิ้ว สูง 20 นิ้ว มีอายุกว่า 1,300 ปี เป็นพระพุทธรูปเก่าแก่คู่บ้านคู่เมืองของชาวอำเภอสามเงาที่ศักดิ์สิทธิ์มาก จากหลักฐานที่ปรากฏในพ.ศ. 2469 ขุนจรูญ หัวหน้าตำรวจในสมัยนั้นได้ออกไปตรวจท้องที่ และได้ขโมยหลวงพ่อทันใจแล้วนำไปตระเวนขายในตัวเมืองระแหง แต่ไม่มีผู้ใดรับซื้อไว้เพราะกล้ว ขุนจรูญกับพวกจึงได้นำพระที่ขโมยมาไปส่งคืนและได้จอดเรือพักแรมที่หน้าวัด ขณะที่พักผ่อนอยู่นั้นประมาณหนึ่งทุ่มเศษ ขุนจรูญ เกิดอาการชักและสิ้นใจตายในเวลาต่อมา อีกเหตุการณ์เมื่อวันที่ 2 กันยายน 2551 ปรากฏว่าหลวงพ่อทันใจองค์เล็กที่สุด ถูกขโมยไปจากวัดชลประทานรังสรรค์ ต่อมาเมื่อวันที่ 12 กันยายน 2551 คนร้ายได้นำหลวงพ่อทันใจไปไว้ที่วัดคลองระนง อำเภอชุมแสง จังหวัดนครสวรรค์ และโทรศัพท์แจ้งให้ พ.ต.อ.ดำรงค์ เพ็ชรพงษ์ ผกก.สถานีตำรวจชุมแสงในขณะนั้น เพื่อส่งคืนให้วัดชลประทานรังสรรค์ สองเหตุการณ์ที่เกิดขึ้นถือเป็นปาฎิหารขององค์หลวงพ่อทันใจ ทุกปีในเทศกาลสงกรานต์ ชาวบ้านในเขตเทศบาลตำบลสามเงา จะอาราธนาพระหลวงพ่อทันใจทั้ง 3 องค์ แห่ไปตามหมู่บ้านต่าง ๆ ตลอดเส้นทางจะมีชาวบ้านนำดอกไม้ธูปเทียนมาบูชาและนำข้าวตอกดอกไม้โรยใส่ขบวนแห่ พร้อมกับสรงน้ำเพื่อเป็นสิริมงคล

Nearby Location: อยู่ที่บ้านจัดสรร ตำบลสามเงา ห่างจากเขื่อนภูมิพล 5 กิโลเมตร
Address: 311  หมู่ 3 บ้านจัดสรร
Region: ภาคเหนือ
Alley: 
Road: 
Subdistrict: 
District: สามเงา
Province: ตาก
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.214384618705164,99.04991296693424
UUID: 5a4b0f1e-318f-41ff-b8ab-b7a4df7a2eac
Created Date: 2024-09-23
Updated Date: 2024-09-23
URL: 
Published Date: 