Title: สวนสาธารณะแหลมโพธิ์ (Laem Pho or Pho Cape)
Content: ตั้งอยู่ที่ตำบลพุมเรียง อำเภอไชยา จังหวัดสุราษฎร์ธานี บริเวณแหลมโพธิ์เป็นสันทรายขนาดใหญ่ มีคลองพุมเรียงไหลผ่าน หาดแหลมโพธิ์ เป็นชายทะเลที่น่าเที่ยวแห่งหนึ่งของตำบลพุมเรียง มีอาหารทะเลโดยเฉพาะหอยขาวที่มีอยู่ที่หาดแหลมโพธิ์เพียงแห่งเดียวเท่านั้น จากตลาดไชยาโดยสารรถยนต์ หรือ รถจักรยานยนต์ ถึงตลาดพุมเรียง ประมาณ ๖ กิโลเมตร จากตลาดพุมเรียงถึงชายทะเลที่แหลมโพธิ์ประมาณ ๒ กิโลเมตร มีรถประจำทางไชยา   พุมเรียง 
         แหลมโพธิ์เป็นป่าโปร่ง บริเวณใกล้ปากน้ำเป็นที่ตั้งหมู่บ้าน และที่จอดเรือของชาวประมง ทางด้านทะเลฝั่งตะวันออกเป็นดินโคลน มีป่าโกงกางขึ้นอยู่ทั่วไป จากปลายแหลมเข้าไปประมาณ ๒ กิโลเมตร มีซากโบราณสถาน เป็นชายหาดที่มีวิวทิวทัศน์สวยงาม มีการจัดการสถานที่อย่างเป็นระเบียบเรียบร้อยสะอาด มีที่นั่งพักผ่อนสำหรับนักท่องเที่ยวเป็นแนวริมหาด มีสนามเด็กเล่นริมหาด มีสวนสาธารณะที่จัดตกแต่งไว้อย่างสวยงามกับต้นไม้นานาพันธุ์เหมาะสำหรับพาครอบครัวมาพักผ่อน สำหรับใครที่ชอบปั่นจักรยานออกกำลังกายพร้อมกับการชมวิวทะเล ที่แหลมโพธิ์เป็นที่เหมาะสมที่สุด 
         พุมเรียง ชุมชนเก่าแก่ที่มีมาแต่โบราณ ตั้งอยู่ริมคลองพุมเรียง ซึ่งไหลลงทะเลที่แหลมโพธิ์ แหล่งจอดเรือสินค้า ในเส้นทางการค้าข้ามสมุทรตั้งแต่สมัยโบราณ ซึ่งเป็นเส้นทางการเดินเรือสินค้าจากจีนไปยังอินเดียและตะวันออกกลาง หรือเป็นที่รู้จักกันในนามเส้นทางสายแพรไหมทางทะเล จากการสำรวจทางโบราณคดี เมื่อครั้ง พ.ศ.2524 พบซากเรือบริเวณแหลมโพธิ์ เป็นสิ่งยืนยันถึงการเป็นที่จอดเรือของชาติต่าง ๆ และจากการขุดหลุมสำรวจเพื่อสุ่มตัวอย่าง พบหลักฐานที่ชี้ว่าแหลมโพธิ์เป็นเมืองท่าทางพาณิชย์นาวี ที่มีอายุราวพุทธศตวรรษที่ 12   18 และคงสืบเนื่องถึงสมัยกรุงศรีอยุธยา ด้วย ชื่อเมืองพุมเรียง อาจจะมาจากชื่อของต้นโพธิ์ ซึ่งจากคำบอกเล่าต่อๆกันมาว่าแต่ก่อนพื้นที่แถบนี้ ไปจนจรดริมทะเลทั้งสองด้านฝั่งคลอง เต็มไปด้วยต้นโพธิ์ที่ขึ้นอยู่เรียงราย จึงเรียกชื่อบ้านว่าบ้านโพธิ์เรียง ต่อมาจึงเพี้ยนไปเป็นบ้านพุมเรียง เหมือนที่เรียกแหลมใหญ่ชายทะเลนั้นว่าแหลมโพธิ์ 
 
ดูแลโดยเทศบาลตำบลพุมเรียง

Nearby Location: อยู่ที่อำเภอไชยา ห่างจากหมู่บ้านพุมเรียง 2 กิโลเมตร
Address: 
Region: ภาคใต้
Alley: 
Road: 
Subdistrict: พุมเรียง
District: ไชยา
Province: สุราษฎร์ธานี
Category: แหล่งท่องเที่ยวทางธรรมชาติ
Sub Type: อ่าว/หาดทราย/ชายทะเล
Facilities Contact: 
Telephone: 077 950 500
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดบริการทุกวัน เวลา 08.00   18.00 น. 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 9.375828436905921, 99.27058339118958
UUID: 449fb77e-ec64-44b8-b049-42c8f9fd5160
Created Date: 2024-09-23
Updated Date: 2024-09-23
URL: 
Published Date: 