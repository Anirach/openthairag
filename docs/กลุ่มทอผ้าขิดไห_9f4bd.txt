Title: กลุ่มทอผ้าขิดไหมกุดแห่ (Khid Silk Kud Hae Village)
Content: ในพื้นที่จังหวัดหนองบัวลำภูมีการทอผ้าทั้งผ้าไหมและผ้าฝ้าย กระจายตัวอยู่ทุกอำเภอ แต่กลุ่มที่มีชื่อเสียงและได้รับการยอมรับจากทั้งภายในจังหวัดและระดับประเทศคือ กลุ่มทอผ้าตำบลกุดแห่   ซึ่งก่อตั้งเมื่อปี  พ.ศ. 2525   เนื่องจากชาวบ้านตำบลกุดแห่ จำนวน 5 คน ได้มีโอกาสเข้าเฝ้าสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง  ในวโรกาสที่เสด็จวัดถ้ำกลองเพล และมีโอกาสถวายชิ้นงานให้กับพระองค์ท่าน และพระองค์ท่านได้ทรงรับสั่งให้ทอผ้าถวายอีกในวโรกาสต่อไป นอกจากนี้ พระองค์ได้ทรงพระราชทานทุนทรัพย์ให้กับชาวบ้านที่ถวายงานเพื่อปลูกหม่อน เลี้ยงไหม รายละ 6,000 บาท  จำนวน 5 ราย  และทรงรับไว้ในมูลนิธิส่งเสริมศิลปาชีพพิเศษในพระองค์ท่าน

ชาวบ้านตำบลกุดแห่ รู้สึกปลื้มปีติในพระมหากรุณา จึงรวมตัวจัดตั้งกลุ่มขึ้นครั้งแรกในปี พ.ศ. 2525 นางอำพร วงษ์สมศรี เป็นประธานกลุ่ม จำนวนสมาชิก 37 คน ในระยะแรกกลุ่มมีการทอผ้าหลายชนิด ได้แก่ ผ้ามัดหมี่ ผ้าหางกระรอก ผ้าขาวม้า ผ้าโสร่ง ผ้าพื้นเรียบ และทอผ้าพื้นเมืองให้กับมูลนิธิส่งเสริมศิลปาชีพพิเศษ

การดำเนินงานในปัจจุบัน กลุ่มทอผ้าตำบลกุดแห่ ได้พัฒนาลวดลายใหม่ๆ ที่มีความวิจิตรงดงามกว่า 40 ลาย โดยได้มีการถ่ายทอดองค์ความรู้การสร้างลวดลายซึ่งเป็นภูมิปัญญาของกลุ่ม และเทคนิคการทอผ้าที่ได้รับจากกรมหม่อนไหม และมีการขยายออกเป็นหลายกลุ่มในเครือข่ายเดียวกันเพื่อการดูแลจัดการที่สะดวกและง่ายขึ้น เนื่องจากความต้องการที่มากขึ้นรวมถึงจำนวนคนในกลุ่มทอผ้าขิดไหมที่มากขึ้นด้วยเช่นกัน

Nearby Location: ตั้งอยู่ที่ บ้านโพธิ์คำ ตำบลกุดแห่ อำเภอเมืองหนองบัวลำภู
Address: 231 หมู่ 2 บ้านโพธิ์คำ
Region: ภาคตะวันออกเฉียงเหนือ
Alley:  
Road:  
Subdistrict: 
District: เมืองหนองบัวลำภู
Province: หนองบัวลำภู
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์การเรียนรู้ฯ (เกี่ยวกับกิจกรรม ผลิตภัณฑ์ และภูมิปัญญาในท้องถิ่น)
Facilities Contact: 
Telephone: 08 7219 8231
Email: 
Website: www.facebook.com/LamduanNuntasutha/?ref=page_internal
Facebook: 
Instagram: 
Line: 
TikTok: 
YouTube: 
Start-End: ทุกวัน ไม่ระบุเวลา (ต้องติดต่อล่วงหน้า)

Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 17.3782144, 102.1518372
UUID: 05424381-83f3-40f0-ac6f-ec16773212c5
Created Date: 2024-09-23
Updated Date: 2024-09-23
URL: 
Published Date: 