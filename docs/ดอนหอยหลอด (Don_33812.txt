Title: ดอนหอยหลอด (Don hoy lord)
Content: สถานที่ท่องเที่ยวที่มีชื่อเสียงของจังหวัดสมุทรสงคราม เป็นสันดอนตั้งอยู่ปากแม่น้ำแม่กลอง เกิดจากการตกตะกอนของดินปนทราย หรือ ที่ชาวบ้านเรียกว่า ทรายขี้เป็ด ดอนหอยหลอดมีอาณาบริเวณกว้างประมาณ 3 กิโลเมตร ยาว 5 กิโลเมตร ครอบคลุมพื้นที่ของ ดอนนอก ปากอ่าวแม่กลอง เดินทางไปได้โดยเรือเท่านั้น มีเรือขนาดต่าง ๆ บริการจากท่าริมน้ำแม่กลอง หน้าวัดบ้านแหลม ดอนใน อยู่ที่ชายหาดหมู่บ้านฉู่ฉี่ ตำบลบางจะเกร็ง สามารถใช้เส้นทางสายธนบุรี ปากท่อ (ถนนพระราม 2) ประมาณกิโลเมตรที่ 64 ก่อนข้ามสะพานพุทธเลิศหล้านภาลัย เชิงสะพานมีป้ายบอกทางเข้าดอนหอยหลอดระยะทาง 5 กิโลเมตร ชายหาดหมู่บ้านบางบ่อ ตำบลบางแก้ว สามารถเดินทางไปได้ทางรถยนต์ ใช้เส้นทางสายธนบุรี ปากท่อ (ถนนพระราม 2) ก่อนถึงหลักกิโลเมตรที่ 62 มีป้ายซ้ายบอกทางเข้าดอนหอยหลอดอีก 7 กิโลเมตร บริเวณสันดอนมีหอยอาศัยอยู่หลายชนิด ได้แก่ หอยหลอด หอยลาย หอยปุก หอยปากเป็ด หอยแครง แต่พบว่าหอยหลอดมีจำนวนมากที่สุด จึงเป็นจุดเด่นของที่แห่งนี้ หอยหลอดเป็นหอยชนิด 2 ฝา ตัวสีขาวขุ่น เปลือกคล้ายหลอดกาแฟฝังตัวอยู่ในเลน การจับหอยหลอดจะจับในช่วงน้ำลงโดยใช้ไม้เล็ก ๆ ขนาดก้านธูป จุ่มปูนขาว แล้วแทงลงไปในรูหอยหลอด หอยจะเมาปูนแล้วโผล่ขึ้นมา ไม่ควรสาดปูนขาวลงบนสันดอน เพราะจะทำให้หอยที่อาศัยอยู่ในบริเวณนั้นตายหมด ช่วงเดือนมีนาคม พฤษภาคม เหมาะที่จะท่องเที่ยวมากที่สุดเพราะน้ำทะเลลดลงนานกว่าช่วงเวลาอื่นและสามารถมองเห็นสันดอนโผล่ขึ้นมา นักท่องเที่ยวสามารถเช่าเรือบริเวณศาลาอาภร ใกล้ศาลกรมหลวงชุมพรเขตอุดมศักดิ์ เพื่อไปชมจุดต่าง ๆ ดังนี้ ชมดอนหอยหลอด คนละ 20 บาท หรือเหมาลำๆ ละ 120 บาท (ไม่เกิน 6 คน) ชมปากอ่าว ลำละ 200 บาท (ไม่เกิน 4 คน) ชมทิวทัศน์ป่าชายเลน ลำละ 400 บาท (ไม่เกิน 7 คน) (หรือตามราคาที่ตกลงกับคนขับเรือ) นักท่องเที่ยวสามารถสอบถามเวลาน้ำขึ้น&ndash;น้ำลง ได้ที่ มูลนิธิศาลกรมหลวงชุมพรเขตอุดมศักดิ์ โทร. 0 3472 3736 บริเวณดอนหอยหลอดยังเป็นที่ประดิษฐานศาลกรมหลวงชุมพรเขตอุดมศักดิ์ ที่สนามหญ้าด้านหน้ามีการแสดงดนตรีไทยช่วงปิดเทอมภาคฤดูร้อน ปีละ 1 ครั้ง เวลา 13.00 &ndash; 16.00 น. นอกจากนี้ยังมีร้านอาหารและร้านขายสินค้าของที่ระลึกหลายร้านเรียงรายบริเวณดอนหอยหลอดขายอาหารทะเลสด แห้ง หอยหลอดสด แห้ง น้ำปลา กะปิคลองโคน น้ำตาลปึก น้ำตาลสด ฯลฯ นอกจากนี้ยังมีร้านอาหารและร้านขายสินค้าของที่ระลึกหลายร้านเรียงรายบริเวณดอนหอยหลอดขายสินค้าประเภทอาหารทะเลสด แห้ง หอยหลอดสด แห้ง น้ำปลา กะปิคลองโคน น้ำตาลปึก น้ำตาลสด ฯลฯ

Nearby Location: อยู่ตำบลบางจะเกร็ง อำเภอเมืองสมุทรสงคราม
Address:  
Region: ภาคกลาง
Alley: 
Road: 
Subdistrict: คลองเขิน
District: เมืองสมุทรสงคราม
Province: สมุทรสงคราม
Category: แหล่งท่องเที่ยวทางธรรมชาติ
Sub Type: แม่น้ำ/ลำคลอง/แก่ง
Facilities Contact: 
Telephone: 0 3476 6416   9, 0 3475 2847 – 8
Email: 
Website: www.facebook.com/DONHOYLORD12/
Facebook: 
Instagram: 
Line: 
TikTok: 
YouTube: 
Start-End: ทุกวัน 7.00   20.00  น.
Activity: 
Suitable Duration: ตลอดทั้งปี
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.362481334616282,100.02279281616211
UUID: 45f464d4-1703-4cf0-b2cc-e1d7ae824fd5
Created Date: 2024-09-23
Updated Date: 2024-09-23
URL: 
Published Date: 