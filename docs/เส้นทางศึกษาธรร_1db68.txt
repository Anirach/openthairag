Title: เส้นทางศึกษาธรรมชาติ บ้านด่านเก่า (ไม่มี)
Content: ที่ตั้ง ศูนย์วิจัยป่าชายเลนตราด, สถานีพัฒนาทรัพยากรป่าชายเลนที่ 45 บ้านด่านเก่า ต.วังกระแจะ อ.เมือง จ.ตราด เส้นทางเดินทางศึกษาธรรมชาติ เป็นสะพานปูนแคบๆลัดเลาะไปภายใต้เรื่อนยอดป่าชายเลน รวมระยะทาง 860 เมตร พรรณไม้ในป่าชายเลนมากกว่า 40 ชนิดให้ศึกษา พันธุ์ไม้เด่นที่พบหนาแน่น ได้แก่ โกงกางใบใหญ่ โกงกางใบเล็ก พังกาหัวสุมดอกแดง ขลู่ โพทะเล รังกะแท้ ตะบูนดำ แบะตะบูนขาว นอกจากนี้ยังมีพืชชั้นต่ำและพืชล้มลุกขึ้นตามคบไม้เหมือนกับที่พบในป่าดงดิบ เช่น เฟิร์นเกล็ดนาคราช กระแตไต่ไม้ นมตำเลีย หวายมะตอย และกล้วยไม้นานาชนิด ซึ่งจะออกดอกในฤดูฝนในช่วงเืดอน ต.ค. ก.พ. จะเป็นช่วงที่น้ำทะเลขึ้นสูง โดยเฉพาะในช่วงแรม 12 ค่ำ ถึงขึ้น 5 ค่ำ น้ำจะขึ้นตอนกลางวัน หากไปเที่ยวในช่วงนี้จะเห็นสภาพของป่าชายเลนยามน้ำท่วมขัง อาจได้เห็นสภาพธรรมชาติเปลี่ยนไป เช่น ฝูงปลาที่เข้ามาหาอาหารในป่าชายเลน นกที่คอยมาโฉบกินปลา เช่น นกกินเปรี้ยว นกยางต่างๆ เป็นต้น บางครั้งอาจมีลูกไม้ในป่าชายเลนลอยตามน้ำ ซึ่งแสดงให้เห็นการแพร่พันธ์ของไม้ในป่าชายเลน ทางเดินช่วงหนึ่งจะเลียบไปตามคลองบางพระ ซึ่งเป็นคลองน้ำกร่อย มีกุ้งแม่น้ำชุกชุมมาก จะเห็นได้จากโพงพางของชาวบ้านที่วางดักกุ้งหลวงหรือกุ้งก้ามกรามที่ว่ายน้ำออกมาวางไข่ ที่ปากอ่าว และว่ายกลับเข้ามาตอนในของแม่น้ำ และถ้ามีโอกาส ผ่านไปทางเนินตาแมวที่อยู่หน้าศูนย์ในตอนค่ำ จะเห็นหิ่งห้อยบินไปมาเป็นจำนวนมากส่องแสงวับแวมท่ามกลางความมืดเป็นภาพที่สวยงามน่าประทับใจ

Nearby Location: ใกล้หมู่บ้านด่านเก่า ตำบลบางพระ เมืองตราด
Address: บ้านด่านเก่า
Region: ภาคตะวันออก
Alley: 
Road: 
Subdistrict: ชำราก
District: เมืองตราด
Province: ตราด
Category: แหล่งท่องเที่ยวทางธรรมชาติ
Sub Type: พรุ/ป่าชายเลน/พื้นที่ชุ่มน้ำ
Facilities Contact: 
Telephone: 08 6323 4888, 08 0575 8118
Email: thanit_34@hotmail.com
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 12.2104769088526, 102.55178249513669
UUID: 9b729f06-cb07-4b5c-a06e-ad4f250613c4
Created Date: 2024-09-23
Updated Date: 2024-09-23
URL: 
Published Date: 