Title: วัดพระปรางค์ (Wat Phra Prang (Channasut))
Content: สำหรับวัดพระปรางค์นั้น เป็นวัดที่เก่าแก่ มีบรรยากาศที่เงียบสงบ มีต้นไม้และผืนหญ้าร่มรื่น ได้รับการดูแลรักษาความสะอาด เมื่อเดินทางมาถึงจะเห็นพระปรางค์สร้างจากอิฐจากปูนโดดเด่น มีกลิ่นอายประวัติศาสตร์ สภาพยังคงเป็นแบบโบราณ พระปรางค์ดังกล่าวเป็นศิลปะแบบอยุธยาตอนต้น พุทธศตวรรษที่ 21 สันนิษฐานว่าน่าจะสร้างในสมัยสมเด็จพระนารายณ์มหาราช องค์ปรางค์สูงประมาณ15 เมตร ก่อด้วยอิฐแบบปรางค์ไทย สูงชะลูดคล้ายฝักข้าวโพด ฐานเตี้ย ภายในกลวง มีคูหาสี่เหลี่ยมจตุรัสบนผนังคูหา และปัจจุบันร่องรอยภาพจิตรกรรมฝาผนังได้ลบเลือนไปแล้ว ด้านหลังมีวิหารเก่าแก่แบบอยุธยา หน้าบันเป็นลายแกะสลักไม้รูปตัวสิงห์และคันทวยต่างๆ มีภูเขาและรอยพระพุทธบาทจำลองบนยอดเขา  นอกจากนั้นยังปรากฏร่องรอยของเตาเผาแม่น้ำน้อยประมาณ 3 4 เตา ซึ่งได้รับการขุดค้น ศึกษาค้นคว้า และพัฒนากลายเป็นจุดท่องเที่ยวอีกแห่ง ซึ่งอยู่ในบริเวณวัดพระปรางค์นี้นี่เอง เป็นแหล่งผลิตเครื่องปั้นดินเผาขนาดใหญ่ที่สุดในสมัยกรุงศรีอยุธยา ตัวอย่างเครื่องปั้นดินเผาต่างๆ ที่ขุดได้บริเวณแหล่งเตาเผาแม่น้ำน้อย สามารถชมได้ในกุฏิของท่านเจ้าอาวาส

Nearby Location: อยู่ใกล้เตาเผาแม่น้ำน้อย ตำบลเชิงกลัด อำเภอบางระจัน
Address: หมู่ 7 บ้านโคกหม้อ
Region: ภาคกลาง
Alley: 
Road:  
Subdistrict: 
District: บางระจัน
Province: สิงห์บุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 08 1420 9469
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 24 ชม.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.892222,100.317222
UUID: 19932628-3a97-4ee2-a375-5e348622d88d
Created Date: 2024-09-23
Updated Date: 2024-09-23
URL: 
Published Date: 