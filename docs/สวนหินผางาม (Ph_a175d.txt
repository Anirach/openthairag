Title: สวนหินผางาม (Pha Ngam Rock Garden)
Content: ภูเขาหินปูนเหล่านี้เกิดขึ้นเองตามธรรมชาติ มีอาณาเขตกว้างขวางประมาณ 40,000 ไร่ สมัยก่อนเป็นเพียงหินปูนที่อยู่ใต้ผืนน้ำ แต่เมื่อเปลือกโลกเกิดการดันตัวสูงขึ้น จึงกลายเป็นป่าหิน ที่ผุดขึ้นเหนือพื้นดินและการกัดเซาะของสายฝนที่ตกลงมา ทำให้หินมีรูปทรงแตกต่างกันไป ความงดงามของหินปูนรูปร่างแปลกตาของที่นี่คล้ายคลึงกับอุทยานป่าหินที่เมืองคุนหมิง สาธารณรัฐประชาชนจีน จนหลายๆ คนยกให้ที่นี่เป็นคุนหมิงเมืองเลย สำหรับการเที่ยวชมสวนหินผางามนั้นมี 2 วิธี คือ การนั่งรถอีแต๊กเข้าไปเที่ยวชมซึ่งจะพาไปยังจุดชมวิวแล้วให้เที่ยวบนนั้น อีกวิธีคือ การเดินทางเข้าไปซอกแซกชมหินรูปร่างแปลกตาล ต้นไม้ใบหญ้าและสิ่งที่น่าสนใจอื่นๆซึ่งวิธีนี้ควร ให้ไกด์ท้องถิ่นนำชมเพื่อจะได้ไม่หลง และจะได้รับคำอธิบายเกี่ยวกับสภาพพื้นที่และหินรูปร่างแปลกประหลาดอย่างเต็มที่ ในบริเวณสวนหินผางามมีสถานที่บริการนักท่องเที่ยว ที่จอดรถ ห้องน้ำ ร้านขายของที่ระลึก และร้านอาหารให้บริการแก่นักท่องเที่ยว ที่สถานีบริการนักท่องเที่ยวมีบริการนำทาง และให้คำบรรยายค่าบริการเพียง 100 บาท ต่อนักท่องเที่ยวหนึ่งคณะ มีจุดชมวิวเพื่อถ่ายภาพยอดเขา คุนหมิงเมืองเลย ไว้เป็นที่ระลึก

Nearby Location: ใกล้น้ำตกเพียงดิน ตำบลปวนพุ อำเภอหนองหิน
Address: หมู่ 10 บ้านผางาม
Region: ภาคตะวันออกเฉียงเหนือ
Alley: 
Road: ทางหลวงสาย 3029
Subdistrict: 
District: หนองหิน
Province: เลย
Category: แหล่งท่องเที่ยวทางธรรมชาติ
Sub Type: ภูเขา/ธรณีสัณฐานเฉพาะ
Facilities Contact: 
Telephone: 0 4281 0820
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 16.30 น.

Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.047758299524563,101.72764778137207
UUID: 0921e13f-ea39-4b0a-a537-979ea1c416e3
Created Date: 2024-09-23
Updated Date: 2024-09-23
URL: 
Published Date: 