Title: วัดพระธาตุจอมรุ่ง (Wat Phrathat Chom Rong)
Content: วัดพระธาตุจอมรุ่ง มีอานาเขต ติดกับพื้นที่อุทยานแห่งชาติดอยหลวง เสนาสนะประกอบด้วย พระเจดีย์เก่าแก่ ๑ องค์ ศาลาสรงน้ำพระธาตุ วัดพระธาตุจอมรุ่ง เป็นปูชนียสถานอันศักดิ์สิทธ์ประจำตำบลแม่เย็น เป็นที่บรรจุพระเกศาธาตุของพระพุทธเจ้า มีตำนานกล่าวถึงการสร้าง ( อ้างอิงจากตำนานพระธาตุจอมแว่ ) ครั้งหนึ่งในราวจุลศักราช ๖๕๖ ( พ.ศ. ๑๘๓๗ ) พญางำเมืองเจ้าผู้ครองเมืองภูกามยาว ได้เสด็จเลียบเมืองปลายแดน ได้เสด็จมาถึงดอยลูกหนึ่งเวลาใกล้สว่างและได้เสร็จต่อไปถึงดอยอีกลูกหนึ่งในเวลาสว่าง โดยไม่หยุดพัก และได้เสด็จจนถึงดอยลูกหนึ่งชื่อว่าดอยซางคำจึงเสด็จขึ้นสู่ยอดดอยเพื่อพักทอดพระเนตรอาณาเขตเมืองภูกามยาวของพระองค์ เมื่อพอพระหฤทัยแล้วพระองค์ก็เสด็จไปดอยอีกลูกหนึ่งอยู่ทางทิศเหนือของลำน้ำแม่คาวโตน ในปีเดียวกันนั้น พญางำเมืองได้โปรดให้ขันฑเสนานำคนหาญที่มีความรู้ในการก่อสร้างพระธาตุพร้อมไพร่ปลายแดนก่อสร้างพระธาตุจอมรุ่ง ณ ยอดดอนที่พระองค์เสด็จมาถึงในเวลาใกล้สว่าง มีฐานกว้าง ๑ วา ๒ ศอกคืบ สูง ๒ วา ๓ ศอกคืบ บรรจุพระเกศาธาตุและแก้วแหวนเงินทองของมีค่าอื่น ๆ เอาไว้ เมื่อสร้างเสร็จได้โปรดให้มีการฉลอง ๓ วัน ๓ คืน ในปีเดียวกันนั้นพญางำเมืองก็โปรดให้สร้างพระธาตุขึ้นอีกสององค์ คือ พระธาตุจอมแจ้ง ณ ยอดดอยที่พระองค์ได้เสด็จถึงในเวลาสว่าง และพระธาตุจอมแว่ ณ ยอดดอยซางคำที่พระองค์เสด็จขึ้นทอดพระเนตรอาณาเขตเมืองภูกามยาว การการบูรณะองค์พระธาตุเท่าที่ทราบ ในปีจุลศักราช ๑๒๗๖ ( พ.ศ. ๒๔๕๗ ) มีครูบาธรรมขันธ์ วัดสันกอง ครูบามหาอินต๊ะ วัดม่อนสามเหลียว ( วัดสันต้นแหน ) ครูบาสุธรรม ( ไม่ทราบสังกัดวัด ) ได้พร้อมใจกับศรัทธาญาติโยมร่วมกันทำการบูรณะองค์พระธาตุ จุลศักราช ๑๒๙๓ ( พ.ศ. ๒๔๗๔ ) ครูบาเจ้าศรีวิชัย ( ครูบาศีลธรรม ) นักบุญแห่งล้านนา ได้ร่วมกันกับศิษยานุศิษย์และสาธุชนทำการบูรณะอีกครั้ง จุลศักราช ๑๓๔๙ ( พ.ศ. ๒๕๓๐ ) พระครูปัญญารัตนากร ( คำมูล ปญฺญาวิชโญ ) เจ้าคณะตำบลแม่เย็นได้นำสาธุชนร่วมกับบูรณะองค์พระธาตุให้มีความแข็งแรงขึ้น จุลศักราช ๑๓๖๗ ( พ.ศ. ๒๕๔๘ ) ครูบาเจ้าเทือง นาถสีโล เจ้าอาวาสวัดหลวงเมืองแกน จังหวัดเชียงใหม่ ได้สร้างพระธาตุองค์ใหม่ครององค์เดิม โดยได้ถอดแบบจากพระธาตุหริภุญชัย จังหวัดลำพูน

Nearby Location: ตั้งอยู่ที่ตำบลแม่เย็น อำเภอพาน
Address: หมู่ 3 บ้านใหม่พัฒนา
Region: ภาคเหนือ
Alley: 
Road: 
Subdistrict: 
District: พาน
Province: เชียงราย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 08 5716 7336
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 07.00 18.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.45752846172972,99.75448608398437
UUID: 0e8dfc3c-9c6a-48d6-ae33-b162eb078b8b
Created Date: 2024-09-23
Updated Date: 2024-09-23
URL: 
Published Date: 