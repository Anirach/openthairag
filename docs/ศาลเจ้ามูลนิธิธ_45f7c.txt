Title: ศาลเจ้ามูลนิธิธรรมกตัญญู (เสียนหลอไต้เทียนกง) (Thamma Katanyu Shrine (Sianlo Tai Thian Kong))
Content: ตั้งอยู่ 993 หมู่ 7 ถนนสุขุมวิท ตำบลบางปูใหม่ บนพื้นที่ 26.5 ไร่  ก่อสร้างเมื่อ พ.ศ. 2534 โดยได้นำรูปแบบของศาลมาจากมูลนิธิหนานคุณเซินไต้เทียนฟู่ของประเทศไต้หวัน สิ่งปลูกสร้างจึงมีโครงสร้างสถาปัตยกรรมแบบจีนแท้ ๆ ยิ่งใหญ่อลังการ  หลังคาประดับด้วยสัตว์มงคลตามความเชื่อของชาวจีนทั้งหงส์และมังกร รวมด้วยเรื่องราวทางความเชื่อ และวิถีชีวิตของชาวจีนโบราณ จากหลังคาถึงชายคาบรรจงแกะสลักไม้ลงรักปิดทองอย่างสวยงาม  ภายในตัวอาคารเป็นสถานที่ศักดิ์สิทธิ์ จากประตูทางเข้าด้านหน้าจะเป็นห้องเทพเจ้า 5 องค์  “อู๋ฟู่เซียนส้วย” ซึ่งประกอบด้วย ตระกูลหลี่ “หลี่ต้าเลี่ยง”  ตระกูลฉือ “ฉือมุ่งเปียว”  ตระกูลอู๋ “อู๋เสี้ยวควาน”  ตระกูลจู “จูชู๋ยื้อ”  ตระกูลฟ้าน “ฟ้านเฉินเยอะ”  และยังมีเทพเจ้าอื่น ๆ เป็นที่เคารพนับถือของผู้คนจำนวนมากทั้งเทพเฉิงหวงเหย่ (หลักเมือง), พระโพธิสัตว์อวโลกิเตศวร (เจ้าแม่กวนอิม), เจ้าพระขันธกุมาร (ท้าววิรุฬหก), เจ้าพระธรรมบาล (สิบแปดอรหันต์), เทพเจ้าฝูเต๋อเจิ้นเสิน (แป๊ะกง) 
แต่สิ่งที่เป็นจุดเด่นที่นักท่องเที่ยวจะต้องชมและเก็บภาพไว้เป็นที่ระลึกคือ สิงโตคู่ ใหญ่ที่สุดในประเทศไทย แกะสลักจากหินหยกเขียว นำเข้าจากประเทศจีน สิงโตคู่ตามความเชื่อของชาวจีนถือว่าเป็นสิ่งที่สร้างขึ้นเพื่อเป็นสิริมงคล มีสง่าราศี มองดูน่าเกรงขามยิ่งใหญ่เกรียงไกร ซึ่งสิงโตคู่ที่อยู่หน้าศาลของมูลนิธิธรรมกตัญญูได้ผ่านการปลุกเสก  สวดมนต์คาถาศักดิ์สิทธ์โดยนักพรตผู้ปฏิบัติธรรมในลัทธิเต๋า มีคติความเชื่อว่า “สิงโตคู่อันศักดิ์สิทธิ์สามารถกำจัดสิ่งชั่วร้าย ภูตผีปีศาจ สิ่งอาถรรพ์ทั้งปวงได้ และเป็นวัฒนธรรมขนบธรรมเนียมของจีนโบราณที่สืบทอดกันมานับพันปี”
นอกจากนี้ทางมูลนิธิฯ ยังจัดงานประจำปีหลายงาน เช่น วันตรุษจีน วันหยวนเชียว งานเทกระจาดประจำปี และวันเกิดเจ้าของแต่ละองค์ เป็นต้น 
มูลนิธิฯเปิดทุกวันตั้งแต่เวลา 08.00 17.00 น. สอบถามรายละเอียดโทร. 0 2323 3120 5

Nearby Location: ตั้งอยู่บนถนนสุขุมวิทสายเก่าเลยเมืองโบราณไป 200 เมตร
Address: 5
Region: ภาคตะวันออก
Alley: มูลนิธิธรรมกตัญญู
Road: สุขุมวิทสายเก่า
Subdistrict: 
District: เมืองสมุทรปราการ
Province: สมุทรปราการ
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 2323 3120 5
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.5389631, 100.6281194
UUID: bbd821f4-a670-46a6-8f27-998d9aaee8f1
Created Date: 2024-09-23
Updated Date: 2024-09-23
URL: 
Published Date: 