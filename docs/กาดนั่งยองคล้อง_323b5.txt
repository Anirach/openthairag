Title: กาดนั่งยองคล้องย่าม (Nung Yong Klong Yam Market)
Content: กาดนั่งยอง คล้องย่าม เกิดจากแนวคิดของท่านผู้ว่าราชการจังหวัดตาก (นายสมชัยฐ์ หทยะตันย์ติ) เพื่อคืนวัฒนธรรม คืนวิถีชีวิตให้เมืองตากกลับไปสู่ยุคเดิม ให้เยาวชนคนรุ่นใหม่ได้เรียนรู้ และรู้จักการใช้ชีวิตของคนเมืองตาก เป็นถนนสายวัฒนธรรมที่ช่วยอนุรักษ์ฟื้นฟู วัฒนธรรมประเพณีท้องถิ่น สร้างความภาคภูมิใจในวัฒนธรรม และภูมิปัญญาของคนเมืองตาก อีกทั้งยังเป็นการสร้างรายได้ให้กับชุมชน และส่งเสริมการท่องเที่ยวภายในจังหวัด จากแนวคิดริเริ่มจนถึงผลตอบรับในปัจจุบันสะท้อนให้เห็นได้ว่า "กาดนั่งยอง คล้องย่าม" เป็นตลาดที่ไม่ใช่แค่ตลาดธรรมดา แต่เป็นตลาดที่มีความเป็นเอกลักษณ์เฉพาะของคนจังหวัดตากอย่างแท้จริง โดยที่มาของชื่อ “กาดนั่งยอง คล้องย่าม” มาจากการที่กาดหรือตลาดแห่งนี้ ตั้งร้านด้วยแคร่ไม้ไผ่ ด้วยความสูงประมาณเข่า ทำให้เวลาซื้อ หรือเลือกชมสินค้า ต้องนั่งยองๆ อีกทั้งการตั้งร้านด้วยแคร่ นอกจากเป็นการส่งเสริมการใช้ไม้ไผ่ซึ่งเป็นภูมิปัญญาชาวบ้านแล้ว ยังทำให้ไม่บดบังทัศนียภาพทางธรรมชาติ และสวนหย่อม ริมแม่น้ำปิงที่สวยงาม ส่วนคำว่า "คล้องยาม" นั้น เนื่องจากจังหวัดตาก มีหลากหลายกลุ่มชาติพันธุ์ และนิยมใช้ย่าม ซึ่งเป็นสินค้าที่ผลิตเองภายในท้องถิ่น และยังเป็นสินค้า OTOP ของจังหวัดตาก ดังนั้นการใช้ถุงย่ามจึงเป็นการสนับสนุนให้มีการซื้อสินค้าพื้นเมืองมาใช้ ช่วยกระจายรายได้ให้พี่น้องกลุ่มชาติพันธุ์ต่างๆ และการใช้ย่ามยังเป็นการลดใช้ถุงพลาสติก ลดการทำลายสิ่งแวดล้อม เพื่อคืนธรรมชาติให้เมืองตากอีกทางหนึ่งด้วย

Nearby Location: อยู่บริเวณหน้าจวนผู้ว่าราชการจังหวัดตาก ริมแม่น้ำปิง
Address: 
Region: ภาคเหนือ
Alley: 
Road: กิตติขจร
Subdistrict: 
District: เมืองตาก
Province: ตาก
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ห้างสรรพสินค้า/แหล่งช้อปปิ้ง/ตลาดสด/ตลาดนัด/ถนนคนเดิน
Facilities Contact: 
Telephone: 09 9379 1241 /  09 1149 5949
Email: 
Website: 
Facebook: 
Instagram: 
Line: 
TikTok: 
YouTube: 
Start-End: วันเสาร์ วันอาทิตย์16.00 21.00 น.

Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 16.88510034011079,99.11710255670164
UUID: 4672b103-326d-4884-8a9d-80cc6b0f58a1
Created Date: 2024-09-23
Updated Date: 2024-09-23
URL: 
Published Date: 