Title: น้ำตกห้วยแก้ว (Huai Kaew Waterfall)
Content: ตั้งอยู่บริเวณบ้านโป่งน้ำร้อน หมู่ที่ 7 ต.ดอยฮาง อ.เมือง จ.เชียงราย ห่างจากบ่อน้ำร้อนห้วยหมากเลี่ยม 6.5 กม. เป็นน้ำตกขนาดใหญ่ มีน้ำไหลแรงตลอดปี และห่างจากตัวเมืองเชียงราย 25 กม. ยังไม่เป็นที่รู้จักของนักท่องเที่ยวมากนัก หากเข้าไปชมน้ำตกควรติดต่อเจ้าหน้าที่นำทางจากบ่อน้ำร้อนห้วยหมากเลี่ยม เตรียมน้ำและอาหารไปด้วย น้ำตกห้วยแก้ว มีทั้งหมด 3 ชั้น ซึ่งแต่ละชั้นมีความสวยงามแตกต่างกัน มีมุมถ่ายรูปที่สวยงาม ซึ่งเป็นที่ถูกใจนักท่องเที่ยวเป็นอย่างมาก ชั้นที่ 1 สายน้ำไหลตกจากหน้าผาสูงและโขดหินขนาดใหญ่ประมาณ 30 เมตร ลงมายังแอ่งน้ำเบื้องล่าง บรรยากาศร่มรื่น สามารถลงเล่นน้ำได้ น้ำตกชั้นที่ 2 ต้องเดินจากน้ำตกชั้นที่ 1 อีก 200 เมตร จะเห็นสายน้ำ ไหลตกจากหน้าผาสูง 40 เมตร ทางเดินเป็นคันดินอัดแน่น เดินเลียบน้ำตกไปได้ทั้งสองฝั่ง มุมของชั้นที่ 2 ซึ่งยังมีอีกหลายมุมที่สวยงามและด้านล่างยังมีที่สำหรับนั่งเล่นได้อีกด้วย และบริเวณใกล้น้ำตกมีสวนชาที่กว้างใหญ่และสวยงาม มีบ้านชาวเขาเผ่าอาข่า ลีซอ และจีนฮ่ออาศัยอยู่ การเดินทาง รถยนต์ส่วนตัว ใช้เส้นทางเดียวกับบ่อน้ำร้อนห้วยหมากเลี่ยม เมื่อถึงบ้านผาเสริฐ ก่อนถึงบ่อน้ำร้อนประมาณ 1 กม.มีทางแยกซ้ายมือ เป็นทางดินอัด มีวัดผาเสริฐวนารามเป็นจุดสังเกต ไม่เหมาะสำหรับรถเก๋ง ระยะทาง 5.6 กม.จากนั้นเดินเท้าต่ออีก 1 กม. ถึงน้ำตกชั้นที่ 1 (เดินวนรอบน้ำตก   หมู่บ้านชาวเขาเผ่าอาข่า(โฮมสเตย์)   ลานจอดรถ)

Nearby Location: อยู่ใกล้ชุมชนท่องเที่ยวเชิงอนุรักษ์บ้านโป่งน้ำร้อน ตำบลดอยฮาง เมืองเชียงราย
Address: หมู่ 7 บ้านโป่งน้ำร้อน
Region: ภาคเหนือ
Alley: 
Road: 
Subdistrict: ดอยฮาง
District: เมืองเชียงราย
Province: เชียงราย
Category: แหล่งท่องเที่ยวทางธรรมชาติ
Sub Type: น้ำตก
Facilities Contact: 
Telephone: 083 764 6475
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิด 24 ชั่วโมง
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.93826946586932, 99.67227457545786
UUID: af84e33e-4119-41f5-bf98-0fc51de8b023
Created Date: 2024-09-23
Updated Date: 2024-09-23
URL: 
Published Date: 