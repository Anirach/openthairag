Title: วัดกลางท่าข้าม (Wat Klangthakham)
Content: ในสมัยโบราณวัดกลางท่าข้ามเคยเป็นศูนย์กลางของการคมนาคมทางเรือซึ่งมีผู้คนสัญจรข้ามไปมาระหว่างตลาดท่ามข้ามกับวัดกลางท่ามข้ามอยู่เสมอ แม้วัดนี้จะไม่ปรากฏหลักฐานชัดเจนว่าสร้างขึ้นในปีพ.ศ.ใด หากมีการสันนิษฐานว่าสร้างขึ้นในสมัยกรุงศรีอยุธยา ภายในวัดมีพระอุโบสถเก่าแก่อันเป็นที่ประดิษฐาน พระพุทธรูป ปางสมาธิศิลปะอยุธยา นอกจากนี้ภายในวิหารเดียวกันยังเป็นที่ประดิษฐานพระพุทธรูปหลวงพ่อศรี หลวงพ่อธรรม ซึ่งเป็นพระพุทธรูปเก่าแก่อยู่คู่กับวัดนี้ โดยเป็นพระเนื้อทราย ปางมารวิชัยสมัยอยุธยา นอกจากนี้ สิ่งสำคัญที่วัดนี้เก็บรักษาไว้อย่างดีมาโดยตลอด นั่นคือ เครื่องอัฐบริขารที่รัชกาลที่ 5 พระราชทานให้กับหลวงพ่อเพื่อน อดีตเจ้าอาวาสวัดกลางท่าข้าม ประกอบด้วย เรือพระราชทานสำหรับหลวงพ่อเพื่อน (เรือสัมปั้น)ภาพพระบรมฉายาลักษณ์ พัด (ตาลปัฏ) ปิ่นโตเถาใหญ่ 4 ชั้น ย่าม ทำด้วยหนังอย่างดี ผ้าไตรแพร กาน้ำร้อน ซึ่งตรงก้นกามีรูเจาะกระจายความร้อนเป็นของหายาก บาตร ทำด้วยโลหะ และตะเกียง ทำด้วยทองเหลืองซึ่ง พระองค์รับสั่งให้ทำขึ้น 9 ใบ

         ทั้งนี้ มีเรื่องเล่าว่าเมื่อครั้งที่เสด็จประพาสจะไปประทับที่วัดพระนอนจักรสีห์ ทว่าเวลาไม่เอื้ออำนวยจึงทรงประทับค้างแรมที่วัดนี้เสียก่อนแล้วได้ทรงสนทนาธรรมกับหลวงพ่อเพื่อน จากนั้นหลวงพ่อเพื่อนยังได้นำเสด็จไปยังวัดพระนอนจักรสีห์ ก่อนจากหลวงพ่อจึงรู้ว่าพระองค์คือ พระมหากษัตริย์พร้อมกันนั้นพระองค์ได้พระราชทานเครื่องอัฐบริขารนี้ให้กับหลวงพ่อนับว่าเป็นสิ่งพิเศษที่ใช่ว่าทุกวัดจะได้รับ

Nearby Location: อยู่ใกล้ตลาดข้ามฟากแม่น้ำน้อย ตำบลท่าข้าม อำเภอค่ายบางระจัน
Address: หมู่ 3
Region: ภาคกลาง
Alley: 
Road: 
Subdistrict: 
District: ค่ายบางระจัน
Province: สิงห์บุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 036 535452
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 16.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.8155537, 100.3658195
UUID: 6b9317a2-1a11-437a-b6c2-6a5e30019633
Created Date: 2024-09-23
Updated Date: 2024-09-23
URL: 
Published Date: 