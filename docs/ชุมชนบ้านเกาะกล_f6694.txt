Title: ชุมชนบ้านเกาะกลาง (Ban Koh Krang Community)
Content: เป็น เกาะ เล็ก ๆ กลางแม่น้ำกระบี่ ล้อมรอบด้วยป่าชายเลนในบริเวณ ปากแม่น้ำที่มีความอุดมสมบูรณ์ เต็มไปด้วยเสน่ห์ของวิถี ชุมชน ที่เรียบง่าย และยังคงรักษาเอกลักษณ์ท้องถิ่นไว้ได้อย่างดี ชาวบ้านบนเกาะเป็นชาวมุสลิม จึงมีข้อห้ามนำหมูและสุนัขขึ้นมาบนเกาะ กิจกรรมท่องเที่ยวบนเกาะกลาง เช่น เที่ยวชมบรรยากาศและวิถีชีวิตชาวบ้านรอบเกาะ (ทั้งการเดินเที่ยว ปั่นจักรยาน เช่าจักรยานยนต์ขี่เที่ยว หรือใช้บริการสามล้อพ่วงข้างนำเที่ยว) ชมการสาธิตจากกลุ่มอาชีพต่าง ๆ เช่น กลุ่มเกษตรอินทรีย์ การทำนาข้าวสังข์หยด กลุ่มสาธิตการทำเรือหัวโทงจำลอง กลุ่มการทำผ้าบาติก เป็นต้น บนเกาะมีที่พักทั้งรีสอร์ตและโฮมสเตย์ ทั้งยังมีร้านอาหารทะเลพื้นบ้านสด ๆ ราคาไม่แพงให้บริการ นักท่องเที่ยวสามารถนั่งเรือข้ามมาเที่ยวได้แบบทั้งเช้าไปเย็นกลับและแบบค้างคืน การเดินทาง นั่งเรือหางยาวข้ามฟากจากตัวเมืองกระบี่ ลงเรือได้ที่ท่าเรือ เจ้าฟ้ามายังท่าเรือท่าหิน (เกาะกลาง) ใช้เวลาประมาณ 15 นาที หรือลงเรือที่ท่าเรือสวนสาธารณะธารามายังท่าเรือท่าเล (เกาะกลาง) ใช้เวลาประมาณ 10 นาที โดยทั้งสองท่าเรือมีเรือให้บริการตลอดตั้งแต่เช้าถึงหัวค่ำ

Nearby Location: ตั้งอยู่ที่บ้านเกาะกลาง ตำบลคลองประสงค์ เมืองกระบี่
Address: 201 หมู่ 1 บ้านเกาะกลาง
Region: ภาคใต้
Alley: 
Road: 
Subdistrict: คลองประสงค์
District: เมืองกระบี่
Province: กระบี่
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์การเรียนรู้ฯ (เกี่ยวกับกิจกรรม ผลิตภัณฑ์ และภูมิปัญญาในท้องถิ่น)
Facilities Contact: 
Telephone: 08 1494 7470
Email: 
Website: 
Facebook: 
Instagram: 
Line: 
TikTok: 
YouTube: 
Start-End: สามารถเที่ยวได้ทั้งปี  ทุกวัน 06.00   22.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 8.053641956629556,98.93261432647705
UUID: 6e0eb4b5-89d5-4ee5-8a3a-7c8985982225
Created Date: 2024-09-23
Updated Date: 2024-09-23
URL: 
Published Date: 