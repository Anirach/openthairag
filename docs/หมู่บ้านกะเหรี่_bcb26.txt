Title: หมู่บ้านกะเหรี่ยงรวมมิตร (Kareng Raummit Village)
Content: หมู่บ้านหัตถกรรมและท่องเที่ยว OTOP ประจำปี 2549 บ้านรวมมิตร หมู่บ้านริมแม่น้ำกก ห่างจากตัวเมืองเชียงรายประมาณ 19 กิโลเมตร มีธรรมชาติที่สวยงาม ชีวิตความเป็นอยู่สงบและเรียบง่าย ประกอบด้วยชนเผ่าอาศัยอยู่ร่วมกันอย่างฉันท์มิตรหลากลายอันเป็นที่มาของชื่อ หมู่บ้าน  รวมมิตร  ไม่ว่าจะเป็น กะเหรี่ยง อาข่า ม้ง เย้า ลีซอ และคนเมือง ความหลากหลายของชนเผ่าจึงมีผลิตภัณฑ์ที่มีเอกลักษณ์เฉพาะของแต่ละชนเผ่า โดยเฉพาะผ้าทอต่างๆ อันสวยงาม สามารถซื้อหาไปตกแต่งเสื้อผ้า เครื่องแต่งกาย หรือเป็นของฝากของที่ระลึก ก็ดูมีค่า ประกอบกับกิจกรรมท่องเที่ยวทางธรรมชาติด้วยพาหนะ  ช้าง  หรือ  เกวียน  ทำให้บ้านรวมมิตรเป็นที่รู้จักของชาวไทยและชาวต่างประเทศ จังหวัดจึงคัดเลือกให้เป็น  หมู่บ้านหัตถกรรมและท่องเที่ยว OTOP ประจำปี 2549  บ้านรวมมิตร ตั้งอยู่หมู่ที่ 2ตำบลแม่ยาว อำเภอเมือง จังหวัดเชียงราย มี 184 ครัวเรือน จำนวนประชากร 841 คน ชาย 420 คน หญิง 421 คน (ปี 2549) ส่วนใหญ่ประกอบอาชีพด้านการเกษตรและจำหน่ายสินค้าแก่นักท่องเที่ยว และที่รู้จักกันมากคือ การท่องเที่ยวเชิงอนุรักษ์ในรูปของทัวร์ช้างหรือนั่งหลังช้าง ทัวร์เกวียน หรือการนั่งเกวียนเที่ยวชมธรรมชาติที่สวยงามและวิถีชีวิตชนเผ่าต่างๆ เนื่องจากบ้านรวมมิตรเป็นหมู่บ้านที่ติดลำน้ำกกและมีป่าไม้อุดมสมบูรณ์ ในหมู่บ้านรวมมิตรมีช้างจำนวน 30 เชือก เกวียนจำนวน 10 เล่ม ไว้บริการนักท่องเที่ยว การเดินทางไปบ้านรวมมิตรมีความสะดวกสบาย สามารถเดินทางไปได้ 2 ทาง คือ 1. ทางบก มีถนนลาดยางสามารถใช้ได้ทุกฤดูกาล ระยะทางจากตัวเมืองเชียงราย ประมาณ 19 กม. 2. ทางน้ำ คือ โดยเรือหางยาว (8 10 คน) จากท่าเรือเชิงสะพานแม่ฟ้าหลวง ทวนน้ำขึ้นไปตามลำน้ำแม่กก ผ่านทัศนียภาพที่สวยงาม ใช้เวลาเดินทางประมาณ 40 นาที (ค่าโดยสารประมาณลำละ 700 บาท)

Nearby Location: ตั้งอยู่ริมแม่น้ำกก ตำบลแม่ยาว เมืองเชียงราย
Address: หมู่ 2 บ้านรวมมิตร
Region: ภาคเหนือ
Alley: 
Road: แม่ยาว ผากวาง
Subdistrict: แม่ยาว
District: เมืองเชียงราย
Province: เชียงราย
Category: แหล่งท่องเที่ยวทางประวัติศาสตร์ และวัฒนธรรม
Sub Type: หมู่บ้าน
Facilities Contact: 
Telephone: 061 028 6599 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 08.00 16.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.97495281140024, 99.70678799519021
UUID: aee8ca2e-c1be-4021-8766-0c308053e2fa
Created Date: 2024-09-23
Updated Date: 2024-09-23
URL: 
Published Date: 