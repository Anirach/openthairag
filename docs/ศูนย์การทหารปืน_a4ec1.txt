Title: ศูนย์การทหารปืนใหญ่จังหวัดลพบุรี (Artillery Center Fort Phaholyothin)
Content: ศูนย์การทหารปืนใหญ่ยังมีแหล่งเรียนรู้ทางประวัติศาสตร์ทั้งด้านการทหาร   การปกครองอื่นๆ อีกมากมาย ต่อมาได้จัดตั้งเป็นพิพิธภัณฑ์ทหารตั้งแต่พ.ศ.2501 คือ   พิพิธภัณฑ์ทหารศูนย์การทหารปืนใหญ่   ซึ่งอยู่ในความรับผิดชอบของกองวิทยาการศูนย์การทหารปืนใหญ่ พิพิธภัณฑ์ตั้งอยู่ภายในตึกกองบัญชาการบนเขาน้ำโจน (ตึกชาโต้)  เป็นสถาปัตยกรรมแบบฝรั่งเศสมีลักษณะคล้ายป้อมปราการที่แข็งแกร่ง  กำแพงตึกหนา แบ่งห้องเป็นสัดส่วน รูปทรงที่ดูหนักแน่น  และการใช้วัสดุก่อสร้างธรรมชาติเช่น ก้อนหินก้อนใหญ่มาก่อผนัง ทำให้อาคารนี้มีลักษณะเด่นที่แปลกไม่เหมือนใคร และด้วยรูปลักษณ์ดังกล่าวที่ทำให้เหมือนปราสาทฝรั่งโบราณจึงเรียกกันอีกอย่างหนึ่งว่าตึกชาโต้ หรือตึกปราสาท ตึกนี้สร้างขึ้นในปี พ.ศ.2487 สมัยที่พล.ต.อุทัย วงศ์วีรเดช ดำรงตำแหน่งหัวหน้าแผนกปืนใหญ่กรมเสนาธิการทหารบก โคกกระเทียม ลพบุรี ตามความดำริของ ฯพณฯ นายกรัฐมนตรี จอมพล ป. พิบูลสงคราม ซึ่งขณะนั้นดำรงตำแหน่งรัฐมนตรีว่าการกระทรวงกลาโหมและผู้บัญชาการทหารบก วัตถุประสงค์ของท่านในการก่อสร้างอาคารนี้คือเพื่อใช้เป็นที่ตรวจการณ์ สำหรับสอนผู้ตรวจการณ์หน้าให้กับหลักสูตรต่างๆ ที่เข้ามาศึกษาในโรงเรียนทหารปืนใหญ่ เป็นตึกรับรองผู้บังคับบัญชาชั้นสูงและแขกผู้มีเกียรติชาวต่างประเทศ ดังนั้นอาคารจึงประดับสัญลักษณ์ของ จอมพล ป. พิบูลสงคราม คือรูปไก่และคฑาไขว้ ภายในอาคารชั้นล่างประกอบด้วยห้องรับแขก ห้องยุทธการ  ส่วนชั้นบนเป็นห้องทำงานของ จอมพล  ป. พิบูลสงคราม ห้องเรียน ห้องบรรยาย และห้องพักผ่อน รวมทั้งมีหลุมหลบภัยใต้ดินที่มีอุโมงค์สำหรับหลบหนีไปยังเชิงเขาน้ำโจนได้
          นอกจากนี้ภายในศูนย์การทหารปืนใหญ่ยังมีพิพิธภัณฑ์อื่นๆ อีกซึ่งได้แก่    พิพิธภัณฑ์ศูนย์การทหารปืนใหญ่, พิพิธภัณฑ์ ฯพณฯ พลเอกพระยาพหลพลพยุหเสนา,     พิพิธภัณฑ์ ฯพณฯ จอมพล ป. พิบูลสงคราม, พิพิธภัณฑ์อาวุธทหารปืนใหญ่ และมีสถานที่ท่องเที่ยวพักผ่อนหลายแห่ง ฯลฯ  เบอร์โทร 036 486395 กรุณาทำหนังสือราชการแจ้งล่วงหน้า (ไม่เก็บค่าเข้าชม)

Nearby Location: ที่ตั้งค่ายพหลโยธิน ตำบลเขาพระงาม อำเภอเมืองลพบุรี 
Address: 301 หมู่ 7
Region: ภาคกลาง
Alley: 
Road: 
Subdistrict: 
District: เมืองลพบุรี
Province: ลพบุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 0 3648 6513
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.30 16.30 น.
Activity: 
Suitable Duration: 
Fee (TH): 10.0
Fee (TH Kid): 10.0
Fee (EN): 10.0
Fee (EN Kid): 10.0
Remark: 
Location: 14.8806118, 100.6401475
UUID: 0381c490-d16f-451b-b1c9-280304872fd5
Created Date: 2024-09-23
Updated Date: 2024-09-23
URL: 
Published Date: 