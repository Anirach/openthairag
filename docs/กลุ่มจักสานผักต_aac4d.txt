Title: กลุ่มจักสานผักตบชวาบ้านบางตาแผ่น
Content: กลุ่ม OTOP จักสานผักตบชวาบ้านบางตาแผ่น ก่อตั้งเมื่อปี 2532 ด้วยจำนวนสมาชิกเริ่มต้น 14 คน ต่อมาในปี 2540 เกิดวิกฤตเศรษฐกิจฟองสบู่แตก แรงงานในภาคอุตสาหกรรมถูกเลิกจ้าง และคนในหมู่บ้านเฉพาะคนที่อยู่ในวัยหนุ่มสาวที่ไปทำงานในเมืองใหญ่จึงพากันกลับบ้าน คุณยายปรานี (ผู้ก่อตั้ง) จึงชักชวนให้ทุกคนเข้ามารวมกลุ่มเป็นกลุ่มจักสานผักชวา จนปัจจุบันมีสมาชิกเพิ่มเป็น 93 คน อีกทั้งยังได้มีการขยายเป็นเครือข่ายอีก 5 กลุ่ม ทั้งในอ่างทองและจังหวัดใกล้เคียง เช่น นครปฐม สุพรรณบุรี และชัยนาท รวมสมาชิกเครือข่ายทั้งหมดแล้วจะมีมากกว่า 700 คน ด้วยฝีมือและแนวคิดในการต่อยอดสร้างผลิตภัณฑ์ใหม่ๆ มาอย่างต่อเนื่อง ภายใต้การสนับสนุนของทุกหน่วยงานที่เกี่ยวข้อง อาทิ เซ็นทรัลกรุ๊ป คิงพาวเวอร์ ดอยคำ ดอยตุง และอื่นๆอีกมากมาย ทำให้ในปัจจุบันกลุ่มจักสานผักตบชวาบ้านบางตาแผ่น มีผลิตภัณฑ์ต่างๆ จากผักตบชวา เช่น กระเป๋า หมวก รองเท้า เสื่อปูพื้น กระเป๋า MIX ระหว่างผ้าและผักตบชวา กระเช้าใส่ของทุกโอกาส เฟอร์นิเจอร์ต่าง ๆ กล่องใส่สิ่งของ บรรจุภัณฑ์เพื่อใส่ผลผลิตต่างๆ มากกว่า 100 แบบ และที่สำคัญมีออเดอร์การสั่งซื้อเข้ามาต่อเนื่องตลอดทั้งปี โดยเฉพาะช่วงใกล้ปีใหม่ รวมยอดสั่งซื้อหลักหมื่นชิ้นขึ้นไป และมีการส่งออกไปยังต่างประเทศ เช่น ญี่ปุ่น เกาหลี ออสเตรเลีย เป็นต้น และปัจจุบันกลุ่มจักสานผักตบชวาบ้านบางตาแผ่นเป็นที่ศึกษาดูงานของผู้สนใจงานจักสาน และคุณยายปราณีรวมทั้งสมาชิกกลุ่มที่ชำนาญจะได้รับเชิญไปสอนบรรยายให้กับกลุ่มชุมชนต่างๆทั่วประเทศ ลักษณะที่โดดเด่นของจักสานผักตบชวา คือ เป็นภูมิปัญญาท้องถิ่น และใช้วัสดุจากธรรมชาติ ที่หาได้ง่ายภายในหมู่บ้านตำบล และนำมาเพิ่มมูลค่า มีลวดลายที่เป็นเอกลักษณ์แบบไทย

Nearby Location: กลุ่มจักสานผักตบชวาตั้งอยู่ ณ หมู่บ้านบางตาแผ่น ตำบลคลองวัว อำเภอเมืองอ่างทอง จังหวัดอ่างทอง 
Address: 19 หมู่ที่ 1 บ้านบางตาแผ่น
Region: ภาคกลาง
Alley:  
Road:  
Subdistrict: คลองวัว
District: เมืองอ่างทอง
Province: อ่างทอง
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์การเรียนรู้ฯ (เกี่ยวกับกิจกรรม ผลิตภัณฑ์ และภูมิปัญญาในท้องถิ่น)
Facilities Contact: 
Telephone: 081   5294045, 089 – 9003474  
Email:  
Website: FB : จักสานผักตบชวาบ้านบางตาแผ่น   Otop อ่างทอง
Facebook: 
Instagram: 
Line: 
TikTok: 
YouTube: 
Start-End: 08.00   17.00 น. เปิดบริการทุกวัน
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 14.5616387, 100.42705
UUID: a4356ea3-74d7-4cae-9cbd-7c4d556566cd
Created Date: 2024-09-23
Updated Date: 2024-09-23
URL: 
Published Date: 