Title: วัดหลวงราชาวาส (ไม่มี)
Content: วัดหลวงราชาวาส ต.อุทัยใหม่ อ.เมือง จ.อุทัยธานี เป็นศาสนสถานสำคัญอีกแห่งหนึ่งในเมืองอุทัยธานี ตามประวัติที่มีการสืบทอดต่อกันมา วัดแห่งนี้ สร้างมาตั้งแต่สมัยกรุงศรีอยุธยา ตอนปลาย ราวปีพ.ศ.2370 สังกัดคณะสงฆ์มหานิกาย โดยความประสงค์ของเชื้อพระวงศ์ชั้นสูงท่านหนึ่ง ที่ได้มีโอกาสมาด้วยงานราชการ ซึ่งเชื้อพระวงศ์ท่านนั้นเกิดความประทับใจ ต่อเมืองอุทัยธานี คิดสร้างวัด จุดประสงค์หลัก ต้องการให้เป็นพระอารามหลวง ครั้นกลับไปถึงเมืองหลวง ได้สั่งการให้บ่าวไพร่ของท่านไปสำรวจพื้นที่ในการสร้างวัด โดยได้บอกจุดที่ตั้งของการสร้างวัดเอาไว้ ข้าราชบริพารที่มาสำรวจ เห็นว่าบริเวณที่จะสร้างวัดตามที่ท่านชี้บอก เป็นสถานที่ตั้งอยู่ใกล้กับชุมชนมากเกินไป จึงได้สำรวจสถานที่ที่จะสร้างวัดเสียใหม่ และนำที่ตั้งเป้าหมายแห่งการสร้างวัดไปกราบเรียน ปรากฏว่าเชื้อพระวงศ์ชั้นสูงผู้มีเมตตาจะสร้างพระอารามหลวง ไม่พอใจคณะสำรวจ จึงได้ยกเลิกการก่อสร้างวัดนั้นเสีย ชาวบ้านแถบชุมชนเมืองอุทัยธานีในขณะนั้น จึงพร้อมใจกันสร้างวัดขึ้นมา เมื่อแล้วเสร็จจึงเรียกขานนามวัดแห่งนี้ว่า  วัดหลวงราชาวาส  ตั้งแต่นั้นเป็นต้นมา ชาวบ้านมักเรียกสั้นๆ ว่า  วัดหลวง  ได้รับพระราชทานวิสุงคามสีมา ราวปีพ.ศ.2428 มีอุโบสถตั้งคู่วิหารเก่าแก่ ภายในวิหารเป็นที่ประดิษฐาน  หลวงพ่อในวิหาร  เป็นพระพุทธรูปปางสมาธิ สร้างจากศิลาแลง 9 ก้อน หนึ่งเดียวในโลก มีดอกบัวรองในฝ่ามือ บนเสาในวิหารมีภาพวาดลวดลายศิลปะแบบจีน พระอธิการธนิต อัตตธโน เจ้าอาวาสวัดหลวงราชาวาส รูปปัจจุบัน กล่าวว่า วัดหลวงราชาวาส แม้จะเป็นวัดเล็ก แต่ในอดีตมีชื่อเสียงยิ่งนัก โดยเฉพาะในสมัย หลวงปู่ตี๋ ญาณโสภโณ หรือ พระครูอุทัยธรรมกิจ ดำรงตำแหน่งเจ้าอาวาส ท่านได้รับการยกย่องเป็นหนึ่งในพระเกจิอาจารย์ที่มีจิตแกร่งกล้า สมาธิเข้มขลัง นำพระธรรมมาเป็นกุศโลบายและเครื่องชี้นำลึกซึ้งยิ่งนัก หลวงปู่ตี๋เป็นพระเกจิอาจารย์ชื่อดังแห่งเมืองสะแกกรัง ต้นตำรับสุดยอดเครื่องราง ตะกรุดโทน ที่มีประสบการณ์กล่าวขวัญ เลื่องลือไปทั่ว ได้รับการถ่ายทอดวิทยาคมจาก หลวงพ่อพูน วัดหนองตางู, หลวงพ่อพลอย วัดห้วยขานาง, หลวงพ่อเคน วัดดงเศรษฐี, หลวงพ่อพุฒ วัดทุ่งแก้ว รวมทั้งพระเกจิ อาจารย์ชื่อดังอีกหลายท่าน หลวงปู่ตี๋ มีเอกลักษณ์อย่างหนึ่ง คือ การพูดตรงไปตรงมา ท่านไม่เคยแสดงตัวโอ้อวด แม้ท่านจะมีชื่อเสียงในเรื่องของการจัดสร้างวัตถุมงคลจนเป็นที่นิยมกันในวงการพระเครื่อง ด้วยสังขารเป็นสิ่งไม่เที่ยงแท้ วันที่ 1 มี.ค.2546 เวลา 11.57 น. หลวงปู่ตี๋ละสังขาร ด้วยอาการสงบ สิริอายุ 91 พรรษา 71 และ ร่างอันสงบนิ่งของหลวงปู่ตี๋ บรรจุไว้ใน โลงแก้ว ประดิษฐานไว้ให้ศิษยานุศิษย์และพุทธศาสนิกชนได้กราบไหว้ ณ หอสวดมนต์ วัดหลวงราชาวาส

Nearby Location: ตั้งอยู่ถนนศรีอุทัย ตำบลอุทัยใหม่ เมืองอุทัยธานี ใกล้โรงเรียนเทศบาลวัดหลวงราชาวาส
Address: 197
Region: ภาคเหนือ
Alley: 
Road: ศรีอุทัย
Subdistrict: เกาะเทโพ
District: เมืองอุทัยธานี
Province: อุทัยธานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 087 990 9713
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 06.00 16.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.3802648, 100.0272626
UUID: 5d2e36ba-a27d-4861-aff4-76a547c1ed62
Created Date: 2024-09-23
Updated Date: 2024-09-23
URL: 
Published Date: 