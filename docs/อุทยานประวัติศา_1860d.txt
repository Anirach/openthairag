Title: อุทยานประวัติศาสตร์พระนครคีรี (Phra Nakhon Khiri Historical Park)
Content: พระนครคีรี หรือ เขาวัง เดิมเป็นพระราชวังในพระบาทสมเด็จพระจอมเกล้าเจ้าอยู่หัว  รัชกาลที่ ๔ แห่งราชวงศ์จักรี สถานที่แห่งนี้ตั้งอยู่บนภูเขาซึ่งมียอด ๓ ยอดติดต่อกัน โดยยอดที่สูงที่สุด มีความสูง  ๙๕  เมตร ภูเขาแห่งนี้เดิมทีมีชื่อว่า เขาสมน (สะ หมน)  ที่บริเวณไหล่เขาฝั่งทิศตะวันออก มีวัดชื่อ วัดสมณ (สะ มะ นะ) ภายหลังรัชกาลที่ ๔ ได้พระราชทานนามว่าเขามหาสวรรค์ และโปรดให้สร้างพระราชวังบนเขามหาสวรรค์ เมื่อ พุทธศักราช ๒๔๐๒ โดยการก่อสร้างพระราชวังสร้างบนยอดเขาทั้งสามยอดคือ ยอดเขาทางทิศตะวันตก ทรงสร้างพระที่นั่งที่ประทับ ยอดเขาตะวันออกทรงสร้างวัดพระแก้วน้อย และยอดกลางทรงสร้างพระธาตุจอมเพชร พระราชทานนามว่า “พระนครคีรี ” ภายหลังรัชกาลที่ ๔ ทรงเล็งเห็นว่าประเทศไทยอาจจะมีการเกี่ยวข้องกับฝรั่งขึ้นในวันข้างหน้า จึงทรงเริ่มศึกษาภาษาอังกฤษ กับทั้งวิชาความรู้ต่างๆของฝรั่ง ตอนช่วงพระชันษาระหว่าง ๔๐ กับ ๔๗ และได้ทรงนำแบบอย่างของสถาปัตยกรรมตะวันตกมาก่อสร้างพระราชวัง และพระที่นั่งต่างๆ ในรัชสมัยของพระองค์ เช่น พระที่นั่งอนันตสมาคม ในหมู่พระอภิเนาว์นิเวศ ในพระบรมมหาราชวัง และพระนครคีรี โดยการก่อสร้างพระนครคีรีนี้ ได้นำสถาปัตยกรรมแบบนีโอคลาสสิคมาเป็นแบบ แต่ด้วยฝีมือช่างนั้นจึงมีอิทธิพลของงานสถาปัตยกรรมจีน เช่น การปั้นสันหลังคา  และการใช้กระเบื้องกาบกล้วย

Nearby Location: ตั้งอยู่ที่ตำบลคลองกระแชง อำเภอเมืองเพชรบุรี 
Address: 97
Region: ภาคกลาง
Alley: 
Road: คีรีรัถยา
Subdistrict: 
District: เมืองเพชรบุรี
Province: เพชรบุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: อนุสาวรีย์/อนุสรณ์สถาน
Facilities Contact: 
Telephone: 0 3242 5600 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30 น.
Activity: 
Suitable Duration: 
Fee (TH): 20.0
Fee (TH Kid): 
Fee (EN): 150.0
Fee (EN Kid): 
Remark: 
Location: 13.1091837, 99.9366336
UUID: 5735d0c8-0903-48a9-ae37-ff8f581b4523
Created Date: 2024-09-23
Updated Date: 2024-09-23
URL: 
Published Date: 