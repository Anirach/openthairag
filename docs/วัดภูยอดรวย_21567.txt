Title: วัดภูยอดรวย
Content: วัดภูยอดรวย สถานที่ประดิษฐานของหลวงพ่อยอดรวย 108 พระองค์ เจดีย์พระพุทธเจ้า 28 พระองค์ เป็นสถานที่ที่เหมาะแก่การปฏิบัติธรรม และเป็นที่ตั้งของสำนักสงฆ์ภูยอดรวย ที่อยู่ท่ามกลางรอยต่อภูขาม ภูพระแก้ว ภูรี ภูลาน ภูใหญ่ และภูเห็ด อีกทั้งยังเป็นที่ประดิษฐานพระพุทธรูปปางมารวิชัย และมีพระพุทธรูปและเจดีย์เล็ก ๆ สีขาวเรียงรายอยู่หลายองค์ ให้นักท่องเที่ยวได้แวะชมและสักการะกราบไหว้ ติดทององค์พระ ซึ่งเป็นองค์เจดีย์สีทองใหญ่ สถาปัตยกรรมแบบพม่าที่ล้อมรอบไปด้วยองค์เจดีย์สีขาวเรียงรายบนหน้าผาสวยงามตระการตา 
เมื่อกราบสักการะองค์เจดีย์สีทององค์ใหญ่แล้วก็มาถึงไฮไลต์ของวัดภูยอดรวย นั่นคือ บ่อหินขนาดใหญ่ หรือถ้ำของพ่อปู่พญานาค ที่มีชื่อว่า   ถ้ำรอด   มีความยาวประมาณ 35 เมตร กว้างประมาณ 1.5 เมตร สูงประมาณ 1.2 เมตร เป็นที่ประดิษฐานของพญางูใหญ่นาคราชองค์สีดำสนิททั่วทั้งร่าง มี 5 เศียร ความยาว 40 เมตร อยู่ด้านล่างหน้าผาบริเวณถ้ำรอด เป็นประติมากรรมที่ทำออกมาได้เหมือนจริงมาก โดยส่วนหางและส่วนหัวจะอยู่คนละฝั่งของทางเข้าและทางออกถ้ำ ส่วนลำตัวจะพาดผ่านไปกับผนังหิน มองดูแล้วเหมือนองค์พญานาคมีชีวิตจริง ๆ เลย นอกจากนี้ด้านล่างจะมีแอ่งน้ำขนาดเล็ก ซึ่งเชื่อกันว่าเป็นบ่อน้ำศักดิ์สิทธิ์ เมื่อลงไปด้านล่างจะรู้สึกถึงความเย็น ถือได้ว่าสถานที่แห่งนี้เปรียบเสมือนเมืองแห่งบาดาลที่ผู้คนต่างก็มีความเชื่อและเดินทางเข้าไปกราบไหว้ไม่เว้นแต่ละวัน สถานที่แห่งนี้จึงเป็นแหล่งรวมคนที่มีความเชื่อและนับถือองค์พญานาคราชที่พากันเดินทางไปกราบไหว้ขอพร และประสบความสำเร็จกับคำกล่าวขอพรนั้น ๆ

Nearby Location: 
Address: 
Region: ภาคตะวันออกเฉียงเหนือ
Alley: 
Road: 
Subdistrict: นาเลิน
District: ศรีเมืองใหม่
Province: อุบลราชธานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 06.30 17.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.59731240000001, 105.3603863
UUID: 02bf81fd-4c52-416b-aca9-58f7dfaf1d39
Created Date: 2024-09-23
Updated Date: 2024-09-23
URL: 
Published Date: 