Title: น้ำตกแจ้ซ้อน (Chae Son Waterfall)
Content: อุทยานแห่งชาติแจ้ซ้อน อำเภอเมืองปาน จังหวัดลำปาง เป็นอุทยานแห่งชาติที่เคยได้รับรางวัลอุทยานแห่งชาติดีเด่นของประเทศมาแล้ว มีพื้นที่ครอบคลุมท้องที่ถึง 4 อำเภอคือ อำเภอเมืองปาน อำเภอเมือง อำเภอแจ้ห่มและอำเภอวังเหนือ ครอบคลุมป่าสงวนแห่งชาติป่าแม่สุก แม่สอย ป่าตุ๋ยฝั่งซ้าย แม่ตุ๋ยฝั่งขวาและป่าขุนวัง มีเนื้อที่ประมาณ 480,000 ไร่ ภูมิประเทศของอุทยานแห่งชาติแจ้ซ้อน เป็นภูเขาสูงสลับซับซ้อน เป็นส่วนหนึ่งของสันเขา “ผีปันน้ำ” ตะวันตก ทอดเป็นแนวยาวจากทิศเหนือสู่ทิศตะวันตกเฉียงใต้ เรื่อยไปทางทิศใต้มียอดเขาสูงสุดคือ “ดอยลังกา” ซึ่งสูง 2,031 เมตรจากระดับน้ำทะเล เป็นพื้นที่ต้นน้ำลำธาร  ชั้นหนึ่งของลุ่มน้ำวัง อันเป็นแหล่งต้นน้ำลำธารของแม่น้ำวังมีลำน้ำสำคัญได้แก่ น้ำแม่หมี น้ำแม่ต๋อม น้ำแม่สอย แม่มอญ แม่ปาน แม่ฮะ แม่บอม แม่บึง แม่สุกและแม่ค่อม ที่แห่งนี้มีแหล่งน้ำพุร้อนประมาณ 36 ลิตรต่อนาที อุณหภูมิระหว่าง 39 – 82 องศาเซลเซียส สามารถต้มไข่ให้สุกได้ในไม่กี่นาที
  น้ำตกแจ้ซ้อน เป็นน้ำตกที่เกิดจากลำน้ำแม่มอญ มีน้ำไหลใสสะอาดตลอดปี เย็นเยียบยิ่ง มีแอ่งน้ำรองรับตลอดสาย ไหลตกลงมาเป็นชั้น ๆ มีความสูงทั้งหมด 6 ชั้น ซึ่งแต่ละชั้นจะมีความสวยงามต่างกัน ออกไปไม่ไกลจากที่ทำการอุทยานฯ เดินครูเดียวจากที่จอดรถซึ่งสะดวกสบาย ไม่กี่อึดใจก็จะถึงลำธารและน้ำตก ไม่ถึงครึ่งกิโลเมตร บ่อเกิดของขุนน้ำที่รวมกันเป็นน้ำตกแจ้ซ้อนคือ น้ำตกแม่มอญ เป็นน้ำตกที่มีน้ำไหลอย่างรุนแรงจากชะง่อนผาสูงลงสู่หุบเหวเบื้องล่าง การตกลงของน้ำจะตกลงมาเป็นชั้น ๆ สวยงามแปลกตา อยู่ห่างจากที่ทำการอุทยานฯประมาณ 5 กม.ทางเข้าน้ำตกเป็นดินลูกรังเดิมเป็นเส้นทางขนส่งแร่ดีบุก

Nearby Location: อยู่ในอุทยานแห่งชาติแจ้ซ้อน อำเภอเมืองปาน
Address: 
Region: ภาคเหนือ
Alley: 
Road: 
Subdistrict: 
District: เมืองปาน
Province: ลำปาง
Category: แหล่งท่องเที่ยวทางธรรมชาติ
Sub Type: น้ำตก
Facilities Contact: 
Telephone: 08 9851 3355
Email: 
Website: www.facebook.com/Chaesonnationnalpark/ 
Facebook: 
Instagram: 
Line: 
TikTok: 
YouTube: 
Start-End: ทุกวัน 07.30   18.00 น.

Activity: 
Suitable Duration: 
Fee (TH): 40.0
Fee (TH Kid): 20.0
Fee (EN): 200.0
Fee (EN Kid): 100.0
Remark: 
Location: 18.8412069, 99.469208
UUID: 765ed367-f21e-4f40-a17a-a363573476bc
Created Date: 2024-09-23
Updated Date: 2024-09-23
URL: 
Published Date: 