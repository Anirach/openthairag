Title: พระบรมราชานุเสาวรีย์รัชกาลที่ 5 (King Rama V Monument)
Content: จังหวัดตราดเคยอยู่ใต้การปกครองของประเทศฝรั่งเศส เป็นเวลา 2 ปีกว่า เหตุใด พระบาทสมเด็จพระจุลจอมเกล้าเจ้าอยู่หัว หรือรัชกาลที่ 5 ทรงยอมยกเมือง พระตะบอง เสียมราฐ และศรีโสภณ ที่มีเนื้อที่ประมาณ 50,000 ตร.กม. ให้กับฝรั่งเศส เพื่อแลกกับเมืองตราดเล็กๆ ที่มีเนื้อที่ประมาณ 2,900 ตร.กม. จนได้กลับมาอยู่ใต้การปกครองของประเทศไทย ตามสัญญาระหว่างไทยกับฝรั่งเศสเมื่อวันที่ 23 มีนาคม 2449 (จังหวัดตราดถือเอาวันนี้เป็นวันตราดรำลึก) จากนั้น วันที่ 6 กรกฎาคม 2450 มีพิธีส่งมอบเมืองตราดให้กับไทย ขณะนั้นรัชกาลที่ 5 เสด็จฯ ยุโรป ทรงมีราชโทรเลขกลับมาถึงชาวตราด  ...การที่เจ้าทั้งหลายพลัดพรากจากเรานั้น เรามีความเสียดายเป็นอันมาก แต่บัดนี้มีความยินดีนัก ที่เจ้าทั้งหลายได้กลับคืนมา ในพระราชอาณาจักรของเรา ซึ่งเราจะเป็นธุระจัดการทะนุบำรุง ให้เจ้าทั้งหลายได้รับความสุขสำราญ ต่อไปภายหน้า เราจะได้มาเยือนเมืองตราด เพื่อเยี่ยมราษฎรชาวตราด ซึ่งเป็นที่ชอบพอและได้เคยพบปะกันมาแต่่ก่อนๆ แล้วนั้นด้วย...  พระบาทสมเด็จพระจุลจอมเกล้าเจ้าอยู่หัว ได้เสด็จเยือนเมืองตราด 12 ครั้ง ดังนี้ 1. พ.ศ.2416 เดือนพ.ย. ธ.ค. เสด็จฯ น้ำตกธารมะยม เกาะช้าง และเกาะกระดาด 2. พ.ศ.2419 เดือนม.ค. เสด็จฯ เกาะช้าง เกาะกระดาด 3. พ.ศ.2423 เดือนก.พ. เสด็จฯ น้ำตกธารมะยม เกาะช้าง และเกาะกระดาด 4. พ.ศ.2424 เดือนก.พ. เสด็จฯ เกาะกง เกาะกระดาด เกาะช้าง อ่าวสลักเพชร เสด็จตัวเมืองตราด ตามเส้นทางคลองบางพระ 5. พ.ศ.2425 เดือนธ.ค. เสด็จฯ เกาะช้าง คลองพร้าว อ่าวสลักเพชร เกาะหมาก เกาะกระดาด 6. พ.ศ.2426 เดือนธ.ค. เสด็จฯ น้ำตกธารมะยม บ้านหลวงสลักเพชร เกาะหมาก เกาะกระดาด 7. พ.ศ.2427 เดือนก.พ. เสด็จฯ เกาะช้าง น้ำตกธารมะยม แหลมงอบ 8. พ.ศ.2430 เดือนต.ค. เสด็จฯ เกาะกระดาด เกาะกูด เกาะช้าง น้ำตกธารมะยม ถวายพระกฐิน ที่วัดบุรินทรประดิษฐ์ 9. พ.ศ.2432 เดือนก.พ. เสด็จฯ เกาะช้าง เกาะกระดาด น้ำตกธารมะยม 10. พ.ศ.2443 เดือนมี.ค. เสด็จฯ น้ำตกธารมะยม เกาะช้าง เกาะกระดาด และแหลมงอบ 11. พ.ศ.2444 1 มีนาคม เสด็จฯ เกาะช้าง เกาะกูด เมืองตราด 12. พ.ศ.2450 13 พฤศจิกายน เสด็จฯ กลับจากยุโรป เสด็จฯ มาที่เมืองตราดก่อนกลับคืนสู่พระนคร ครั้งที่ 12 ครั้งสุดท้าย ทรงมีพระราชดำรัส  ซึ่งเจ้าทั้งหลายคิดเห็นว่าเราเหมือนบิดาที่พลัดพรากจากบุตร จึงรีบมาหานั้นเป็นความคิดอันถูกต้องแท้ ขอให้เชื่ออยู่ในใจเสมอไปในเบื้องหน้า ดังเช่นที่คิดเห็นในครั้งนี้ว่า เราคงจะเป็นเหมือนบิดาของเจ้าเสมอตลอดไป ย่อมยินดีด้วยในเวลามีความสุข และจะช่วยปลดเปลื้องอันตรายในเวลามีความทุกข์...  พระบาทสมเด็จพระจุลจอมเกล้าเจ้าอยู่หัว พระราชสมภพเมื่อ 20 กันยายน พ.ศ.2396 ครองราชย์เมื่อ 1 ตุลาคม 2411 เสด็จสวรรคตเมื่อวันที่ 23 ตุลาคม 2453 (่วันที่ 23 ตุลาคมของทุกปี จึงกลายมาเป็นวันปิยะมหาราช) ตลอดระยะเวลาการครองราชย์ พระองค์เสด็จฯ เยือนเมืองตราด 12 ครั้ง ระยะเวลาห่างจากการเสด็จฯครั้งก่อน บางครั้งก็ไม่ถึงปี ครั้งสุดท้ายก่อนสวรรคต 3 ปี พระบาทสมเด็จพระจุลจอมเกล้าเจ้าอยู่หัวได้ทรงแสดงให้ชาวตราดเห็นว่า ท่านทรงห่วงใยและมีความผูกพันต่อเมืองตราด และชาวตราด อนุเสาวรีย์ของท่านได้ประดิษฐาน อยู่หน้าศาลากลางจังหวัดตราด จะมีผู้คนมาสักการะบูชาอย่างต่อเนื่อง ชาวตราดให้ความเคารพนับถือมาก และเมื่อเอ่ยถึงท่านมักจะกล่าวว่าเสด็จพ่อร.5

Nearby Location: ใกล้สวนสุขภาพเทศบาลตราด ตำบลบางพระ เมืองตราด
Address: 
Region: ภาคตะวันออก
Alley: 
Road: ราษฎร์นิยม
Subdistrict: ชำราก
District: เมืองตราด
Province: ตราด
Category: แหล่งท่องเที่ยวทางประวัติศาสตร์ และวัฒนธรรม
Sub Type: อนุสาวรีย์/อนุสรณ์สถาน
Facilities Contact: 
Telephone: 0 3951 1252
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 12.2429339, 102.5176013
UUID: 0aebd57d-81b5-4d5a-b302-4d75929fb893
Created Date: 2024-09-23
Updated Date: 2024-09-23
URL: 
Published Date: 