Title: วัดพิพัฒน์มงคล (Wat Phipat Mongkhon)
Content: วัดพิพัฒน์มงคล ตั้งอยู่เลขที่ ๔๖๔ หมู่ที่ ๙ บ้านท่าชุม ตำบลทุ่งเสลี่ยม (ตำบลกลางดง เขต ๑ ในเขตปกครองคณะสงฆ์) อำเภอทุ่งเสลี่ยม จังหวัดสุโขทัย สังกัดคณะสงฆ์มหานิกาย ห่างจากที่ว่าการอำเภอทุ่งเสลี่ยม ประมาณ ๓ กิโลเมตร เป็นวัดสำคัญวัดหนึ่งของจังหวัดสุโขทัย สร้างขึ้นบนพื้นที่ของวัดร้างกลางทุ่งบ้านท่าชุม อาคารเสนาสนะประกอบด้วย รัตนอุโบสถ พุทธวิหารลายคำ เจดีย์ อาคารสุวรรณหอคำหลวง กุฏิสงฆ์ ศาลาการเปรียญ ศาลาอบรมธรรม ศาลาอเนกประสงค์ อาคารเรียนพระปริยัติธรรม ศาลาราย โรงครัว พุทธมณฑจำลอง และสวนปฏิบัติธรรมเฉลิมพระเกียรติ ปูชนียวัตถุมีพระพุทธรูปสมัยสุโขทัย พระพุทธรัตนมณี หลายสิบองค์ ซึ่งขุดพบได้บริเวณสร้างวัด และพระบรมสารีริกธาตุ ที่ได้อัญเชิญมาจากประเทศศรีลังกา วัดพิพัฒน์มงคล เดิมทีเป็นป่ารกร้างกลางทุ่ง มีซากฐานพระเจดีย์ ฐานพระอุโบสถ และโบราณวัตถุต่างๆ ซึ่งบรรจุอยู่ในกรุพระเจดีย์ สันนิษฐานว่าเคยเป็นอารามหลวงมาก่อน น่าจะสร้างขึ้นในสมัยเวียงมอก (พ.ศ.๑๖๗๒)นับถึงปัจจุบันมีอายุประมาณ ๘๘๑ ปี ซึ่งมีพระครูวรคุณประยุต เจ้าอาวาสรูปปัจจุบัน ขณะจาริกธุดงค์ผ่านมาได้พักปักกลดบริเวณนี้เริ่มบูรณะก่อสร้างขึ้นมาใหม่ ได้รับการตั้งวัดว่า  วัดพิพัฒน์มงคล เมื่อวันที่ ๑๗ มกราคม พ.ศ.๒๕๒๘ และเมื่อวันที่ ๒๘ มิถุนายน พ.ศ.๒๕๔๘ ได้มีพระบรมราชโองการ โปรดเกล้าฯ ให้วัดพิพัฒน์มงคลได้รับพระราชทานวิสุงคามสีมา ซึ่งมีกำหนดเขตกว้าง ๗ เมตร ยาว ๓๕ เมตร โดยมีนาย จาตุรนต์ ฉายแสง รองนายกรัฐมนตรี เป็นผู้รับสนองพระบรมราชโองการ ประกาศในราชกิจจานุเบกษา ฉบับประกาศทั่วไป เล่มที่ ๒๒ ตอนที่ ๖๖ ง นับถึงปัจจุบันนี้วัดพิพัฒน์มงคล มีอายุได้ ๒๘ ปี

Nearby Location: ใกล้ที่ว่าการอำเภอทุ่งเสลี่ยม บ้านท่าชุม ตำบลทุ่งเสลี่ยม อำเภอทุ่งเสลี่ยม
Address: 464 หมู่ 2
Region: ภาคเหนือ
Alley: 
Road: 
Subdistrict: กลางดง
District: ทุ่งเสลี่ยม
Province: สุโขทัย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 5565 9164 , 0 5562 9256 , 0 5565 9072
Email: 
Website: www.pipatmongkol.com
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 07.00 18.00น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.3225549, 99.5510374
UUID: 9bd8d7b7-a83e-4808-acb1-8c33018f14a3
Created Date: 2024-09-23
Updated Date: 2024-09-23
URL: 
Published Date: 