Title: พิพิธภัณฑสถานจังหวัดตราด (Trat Museum)
Content: แหล่งท่องเที่ยวใหม่ของจังหวัดตราด ตั้งอยู่บน ถ.สันติสุข ต. บางพระ อ.เมืองตราด จ.ตราด สร้างขึ้นเมื่อ พ.ศ. 2465 (สมัยรัชกาลที่ 5) เพื่อเป็นศาลากลางจังหวัดตราด ลักษณะเป็นอาคารสถาปัตยกรรมอาณานิคม สร้างเป็นเรือนไม้เสาปูน ยกพื้นใต้ถุนสูง หลังคาทรงปั้นหยา เมื่ออาคารชำรุดทรุดโทรมลงตามกาลเวลา กระทรวงมหาดไทยเกรงจะไม่ปลอดภัยต่อบุคลากร และผู้มาติดต่อราชการ จึงสร้างอาคารศาลากลางใหม่ขึ้น กรมศิลปากรจึงขึ้นทะเบียนศาลากลางหลังเดิมเป็นโบราณสถานของชาติ ประกาศในราชกิจจานุเบกษา เมื่อวันที่ 18 ธันวาคม 2539 เล่มที่ 111 ตอนพิเศษ 50ง วันที่ 10 เมษายน 2547 อาคารหลังนี้ถูกไฟไหม้เสียหายเกือบทั้งหลัง ประชาชนและข้าราชการจังหวัดตราด เห็นควรบูรณะอาคารขึ้นใหม่ เพื่อจัดตั้งเป็นพิพิธภัณฑสถาน เทศบาลเมืองตราด จึงจัดสรรงบประมาณเพื่อให้กรมศิลปากรดำเนินการบูรณะซ่อมแซมอาคารตามรูปแบบเดิม พร้อมปรับสภาพภูมิทัศน์ จนแล้วเสร็จเมือ พ.ศ. 2549 และปรับปรุงให้เป็นพิพิธภัณฑสถานเมืองตราด และเมื่อวันที่ 26 พฤษภาคม 2556 กรมศิลปากรได้ส่งมอบพิพิธภัณฑสถานเมืองตราดให้เทศบาลเมืองตราดดำเนินการบริหารจัดการพิพิธภัณฑสถานแห่งนี้เพื่อเป็นแหล่งเรียนรู้มรดกวัฒนธรรม ธรรมชาติ และวิถีชีวิตเมืองตราด ภายในประกอบด้วย ห้องที่ 1 มรดกทางธรรมชาติและวัฒนธรรมแห่งตราด ห้องที่ 2 ผู้คนเมืองตราด ห้องที่ 3 ลำดับทางโบราณคดีและประวัติศาสตร์เมืองตราด ห้องที่ 4เหตุการณ์สำคัญในสมัยพระจุลจอมเกล้าเจ้าอยู่หัว ห้องที่ 6 เหตุการณ์ยุทธนาวีเกาะช้าง ห้องที่ 7 ตลาดเมืองตราด

Nearby Location: ใกล้สวนสุขภาพเทศบาลตราด เมืองตราด
Address: 9
Region: ภาคตะวันออก
Alley: 
Road: สันติสุข
Subdistrict: ชำราก
District: เมืองตราด
Province: ตราด
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 08 6450 5263
Email: Tratmuseum@gmail.com
Website: www.facebook.com/tratmuseum.trat
Facebook: 
Instagram: 
Line: 
TikTok: 
YouTube: 
Start-End: วันอังคาร วันศุกร์ 09.00 16.00 น.  วันเสาร์ วันอาทิตย์ 9.30 16.30 น.  หยุดวันจันทร์
Activity: 
Suitable Duration: 
Fee (TH): 10.0
Fee (TH Kid): 5.0
Fee (EN): 30.0
Fee (EN Kid): 10.0
Remark: 
Location: 12.2424449, 102.5154384
UUID: d77a7210-eb83-4461-a619-d2a6d95d0747
Created Date: 2024-09-23
Updated Date: 2024-09-23
URL: 
Published Date: 