Title: วนอุทยานภูแฝก (Phu Faek Forest Park)
Content: วนอุทยานภูแฝก  (แหล่งรอยตีนไดโนเสาร์)  ตั้งอยู่หมู่ ๖  บ้านน้ำคำ ตำบลภูแล่นช้าง ลักษณะภูมิประเทศเป็นภูเขาสลับกับเนินเขาไม่สูงนัก สภาพป่าเป็นป่าเต็งรังมีพันธุ์ไม้ชนิดต่าง ๆ เช่น ไม้มะค่าโมง  ไม้เต็ง ไม้รัง ไม้ประดู่  มีสัตว์ป่าที่พบเห็นได้ง่าย เช่น กระรอก กระแต อีเห็น กระต่ายป่า เป็นต้น 
	เมื่อเดือนพฤศจิกายน พ.ศ. ๒๕๓๙ เด็กหญิงสองคนพร้อมด้วยผู้ปกครองไปทานข้าวในวันหยุด ได้พบรอยประหลาดกลางลานหินลำห้วยเหง้าดู่ เชิงเขาภูแฝก บริเวณเทือกเขาภูพาน หลังจากนั้นได้แจ้งให้เจ้าหน้าที่นักธรณีวิทยาพร้อมด้วยส่วนราชการและเอกชนในจังหวัดกาฬสินธุ์ ได้เดินทางไปสำรวจจึงพบว่าเป็นรอยตีนไดโนเสาร์ ประเภทเทอร์โรพอด ๗ รอย จัดอยู่ในกลุ่มคาร์โนซอร์ชนิดกินเนื้อ อายุประมาณ ๑๔๐ ล้านปี ปัจจุบันนั้นเห็นชัดเจนเพียง ๔ รอย  โดยรอยตีนไดโนเสาร์นั้นถูกค้นพบบนพลาญหินที่เป็นทางน้ำ  ฝังอยู่ในผิวหน้าของชั้นหินทรายที่แกร่งของหมวดหินพระวิหาร ซึ่งตามลำดับชั้นหินจะวางตัวอยู่ใต้ชั้นหินของหมวดหินเสาขัว ซึ่งเป็นชั้นหินที่พบกระดูกไดโนเสาร์มากที่สุดของประเทศไทย 
	จากการพบรอยตีนไดโนเสาร์ทำให้ทราบว่าชั้นหินทรายในบริเวณนี้ในอดีต มีสภาพเป็นหาดทรายริมน้ำ เป็นที่ที่ไดโนเสาร์เดินผ่าน หรือเที่ยวหากินอยู่ในบริเวณหาดทรายชุ่มน้ำนี้ รอยตีนที่เกิดขึ้นไม่ได้ถูกคลื่นซัดให้ลบเลือน โดยอาจโผล่พ้นน้ำ ทำให้แดดเผาจนคงรูปร่างอยู่ หลังจากนั้นกระแสน้ำได้พัดพาเอาตะกอนมาปิดทับลงไปเป็นชั้นตะกอนใหม่ รอยตีนนั้นจึงยังคงอยู่ในชั้นตะกอนเดิม ต่อมาชั้นตะกอนแข็งตัวกลายเป็นหิน รอยตีนนั้นจึงปรากฏอยู่ในชั้นหินนั้น ปัจจุบันธรรมชาติได้ทำลายชั้นหินส่วนที่ปิดทับรอยตีนออกไป จึงเผยให้เห็นรอยตีนที่ไดโนเสาร์ได้ทิ้งเอาไว้

Nearby Location: อยู่ในเขตป่าสงวนแห่งชาติป่าดงห้วยผา บ้านน้ำคำ
Address: หมู่ 6 บ้านน้ำคำ
Region: ภาคตะวันออกเฉียงเหนือ
Alley: 
Road: 
Subdistrict: 
District: นาคู
Province: กาฬสินธุ์
Category: แหล่งท่องเที่ยวทางธรรมชาติ
Sub Type: วนอุทยาน
Facilities Contact: 
Telephone: 08 1862 4446
Email: 
Website: https://www.facebook.com/วนอุทยานภูแฝก จังหวัดกาฬสินธุ์ 275475929750623/?ref=page_internal
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 16.78,104.031667
UUID: fa1c1694-4429-48b1-83d7-7cbc7aaa9629
Created Date: 2024-09-23
Updated Date: 2024-09-23
URL: 
Published Date: 