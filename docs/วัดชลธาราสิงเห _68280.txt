Title: วัดชลธาราสิงเห (Wat Chonlatharasinghe)
Content: ท่านพระครูโอภาสพุทธคุณ (พุด) เป็นผู้เริ่มกู่อตั้งวัดนี้ขึ้นและต้องไปขอที่ดินจากพระยากลันตันเพื่อที่จะสร้างวัดเมื่อ พ.ศ. 2416 สมัยนั้นดินแดนตากใบยังเป็นของรัฐกลันตันอยู่ วัดนี้มีส่วนเกี่ยวพันกับกรณีแบ่งแยกดินแดนตากใบประเทศสยามกับประเทศมลายู ซึ่งเป็นเมืองขึ้นของประเทศอังกฤษในขณะนั้น (สมัยรัชกาลที่ 5 พ.ศ. 2452) โดยฝ่ายไทยได้มีการยกเอาพระพุทธศาสนา วัดและศิลปะในวัดเป็นเครื่องต่อรองการแบ่งปันดินแดน อังกฤษจึงยอมรับเหตุผลโดยให้นำเอาแม่น้ำสุไหงโกลกตรงบริเวณที่ไหลผ่านเมืองตากใบ (แม่น้ำตากใบ) เป็นเส้นแบ่งเขตแดน วัดนี้จึงรู้จักในอีกนามหนึ่งว่า " วัดพิทักษ์แผ่นดินไทย " บรรยากาศโดยทั่วไปในวัดชลธาราสิงเหนั้นเงียบสงบ และมีลานกว้างริมแม่น้ำที่จะมานั่งพักจิตใจ ส่วนภายในโบสถ์ซึ่งสร้างขึ้นในรัชสมัยพระบาทสมเด็จพระจุลจอมเกล้าเจ้าอยู่หัวนั้นมีภาพจิตรกรรมฝาผนัง ซึ่งเขียนโดยพระภิกษุชาวสงขลาเป็นพุทธประวัติที่สอดแทรกภาพชีวิตความเป็นอยู่ของผู้คนในสมัยนั้นไว้เด่นชัดและน่าสนใจเป็นอย่างยิ่ง และเป็นที่ประดิษฐานพระประธานปิดทองทั้งองค์ทำให้ไม่เห็นลักษณะเดิมที่พระโอษฐ์เป็นสีแดง พระเกศาเป็นสีดำ ประดิษฐานอยู่บนบุษบกทรงสอบสูงประมาณ 1.5 เมตร จากลักษณะบุษบกสันนิษฐานว่าเป็นพระมอญ มีวิหารประดิษฐานพระนอน ซึ่งตามผนังประดับด้วยเครื่องถ้วยสังคโลกเก่าแก่ หากต้องการเข้าชมจิตรกรรมฝาผนังในพระอุโบสถ ควรติดต่อขอเข้าชมกับทางวัดก่อน

Nearby Location: ตั้งอยู่หมู่ 3 ตำบลเจ๊ะเห อำเภอตากใบ จาก จากสี่แยกตลาดอำเภอตากใบแยกซ้ายประมาณ 100 เมตร 
Address: หมู่ 3
Region: ภาคใต้
Alley: 
Road: สมานธาตุวิสุทธิ์
Subdistrict: 
District: ตากใบ
Province: นราธิวาส
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 08 4858 8088
Email: 
Website: www.sac.or.th/databases/archaeology/archaeology/วัดชลธาราสิงเห
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00   16.00 น. 


Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 6.2479238, 102.0032957
UUID: 8e7ff94b-1b74-4441-ba98-e9c978db90f9
Created Date: 2024-09-23
Updated Date: 2024-09-23
URL: 
Published Date: 