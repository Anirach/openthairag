Title: กลุ่มทอผ้าพื้นบ้านเมืองจกลวดลายโบราณลาวซี่ ลาวครั่ง (Lao Si Lao Khrang Weaving Group)
Content: ตำนานผ้าทอโบราณ จก ขิด ลาวซี สาวครั่ง  ลาวซี ลาวครั่ง เป็นชนชนชาติไทยที่อพยพมาจากเวียงจันทน์ ส่วนหนึ่งมาตั้งถิ่นฐานอยู่ตำบลป่าสะแก ตำบลบ่อกรุ และตำบลหนองกระทุ่ม อำเภอเดิมบางนางบวช จังหวัดสุพรรณบุรี โดยมีภาษาและวัฒนธรรมเป็นของตนเอง โดยเฉพาะวัฒนธรรมการแต่งกายที่โดดเด่น เป็นเอกลักษณ์เฉพาะ คือ ผ้าฝ้าย ที่ทอด้วยมือ ย้อมสีจากธรรมชาติ มีการตัดเย็บผ้าด้วยมือ ทอไว้ใช้กันในครัวเรือนเป็นผ้าสิ้นตีนแดง ผ้าขาวม้า ผ้าโพกหัวนาค ผ้าพื้น หมอนหนุน หมอนท้าว ผ้าบังหน้ามุ้ง มุ้ง ผ้าขาวม้า 5 สี

ตำนานทุ่งบ้านก้านเหลือง จากคำบอกเล่าของคนเฒ่าคนแก่ที่ยังมีชีวิตอยู่ เล่ากันว่าเมื่อหลายสิบปีก่อนบริเวณที่ตั้งบ้านเรือนนี้ เดิมทีมีบ่อน้ำใหญ่มีต้นไม้ใหญ่ที่มีชื่อว่าต้นก้านเหลืองอยู่กลางทุ่ง จึงเรียกชื่อหมู่บ้านนี้ว่า บ้านทุ่งก้านเหลือง ซึ่งมีบรรพบุรุษเป็นลาวซี ลาวคลั่ง หมู่บ้านนี้น่าจะตั้งมากกว่า 200 ปี โดยประมาณ ปัจจุบันบ้านทุ่งก้านเหลืองมีถนน รพช. ผ่านไปตำบลป่าสะแก ตั้งอยู่หมู่ที่ 5 มีวัดอยู่ 1 แห่ง ซึ่งเป็นวัดเก่าแก่ ชื่อวัดขวางเวฬุวัน โดยส่วนใหญ่ประชากรมีอาชีพทำนา ทำไร่อ้อย เลี้ยงสัตว์ ค้าขาย และประกอบอาชีพรอง ได้แก่ ทอผ้า ย้อมผ้า เย็บผ้า ปลูกคาม เป็นต้น

การรวมกลุ่มจัดตั้งศูนย์เรียนรู้ เริ่มจัดตั้งที่ทำการกลุ่มเมื่อวันที่ 15 ตุลาคม พ.ศ. 2541 เป็นศูนย์เรียนรู้ของชุมชน แหล่งให้บริการฝึกอบรมและศึกษาดูงานแก่ผู้ที่สนใจ แหล่งแลกเปลี่ยนความรู้ ฟื้นฟูการผลิตผ้าโบราณ แหล่งประชาสัมพันธ์ และสืบสานวัฒนธรรมลาวซี ลาวครั่ง และแหล่งฝึกอาชีพแก่ผู้ยากไร้ และผู้สูงอายุได้มีงานทำ

กลุ่มทอผ้าลวดลายโบราณลาวซี่ ลาวครั่ง ขอเชิญชวนทุกท่านเข้าไปท่องเที่ยวชมตำบลป่าสะแก ดูเรือเก่าแก่โบราณอายุ 100 120 ปี ไหว้รอยพระพุทธธาตุเก่าแก่ศักดิ์สิทธิ์ที่วัดดอนมะเกลือ ออกจากวัดดอนมะเกลือไปดูผ้าทอแบบเก่าแก่โบราณอายุประมาณ 100 150 ปี ดูวิธีการทอผ้าแบบดั้งเดิมจากภูมิปัญญาบรรพบุรุษสืบทอดไว้ให้ซึ่งหลงเหลืออยู่เพียงแห่งเดียวในจังหวัดสุพรรณบุรีที่กลุ่มทอผ้าลวดลายโบราณลาวซี่ ลาวครั่ง ชมการทำพิธีบายศรีสู่ขวัญ เพื่อเป็นการต้อนรับผู้หลักผู้ใหญ่ตลอดนักท่องเที่ยวที่มาเยี่ยมเยือน ขึ้น 3 ค่ำ เดือน 3 จะทำพิธีสู่ขวัญข้าว คือ นำข้าวเปลือกจากท้องนามาเข้ายุ้ง เพื่อนำมาเก็บไว้ก่อนออกนำไปจำหน่าย ต้องทำพิธีสู่ขวัญข้าวก่อนเรียกขวัญข้าว ไหว้แม่พระโพสพ

Nearby Location: ตั้งอยู่ที่ตำบลป่าสะแก อำเภอเดิมบางนางบวช
Address: 25/1 หมู่ 5 บ้านทุ่งก้านเหลือง
Region: ภาคกลาง
Alley: 
Road: 
Subdistrict: 
District: เดิมบางนางบวช
Province: สุพรรณบุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์การเรียนรู้ฯ (เกี่ยวกับกิจกรรม ผลิตภัณฑ์ และภูมิปัญญาในท้องถิ่น)
Facilities Contact: 
Telephone: 08 9926 2864
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00  17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.87018327591209, 99.9304627704837
UUID: 31a7dcd4-c915-4c8a-b22c-bb21ba2fdd84
Created Date: 2024-09-23
Updated Date: 2024-09-23
URL: 
Published Date: 