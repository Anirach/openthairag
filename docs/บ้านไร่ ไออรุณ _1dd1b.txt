Title: บ้านไร่ ไออรุณ (Baan rai i arun)
Content: บ้านไร่ ไออรุณ ฟาร์มสเตย์ บ้านที่มีความพิเศษ พัฒนามาเป็นบ้านฟาร์มสเตย์ บ้านที่อยู่ท่ามกลางพืชผักสวนครัว บรรยากาศร่มรื่น เหมาะกับการพักผ่อนแบบสโลว์ไลฟ์อย่างแท้จริง เมื่อเราเดินทางมาถึงสามารถเข้ามาเยี่ยมชมร้านขายสินค้าเกษตร สวนอาหารกลางเเปลงผัก และสามารถสั่งอาหาร และเครื่องดื่ม มารับประทานได้ในบริเวณนี้ อีกส่วนหนึ่งก็จะเป็นบริเวณของบ้านพักซึ่งสงวนสิทธิ์ให้เข้าไปได้เฉพาะแขกที่มาพักเท่านั้น เพื่อความเป็นส่วนตัว ซึ่งจะแบ่งบ้านออกเป็น 2 หลังด้วยกัน คือ 1.บ้านพราวตะวัน บ้านที่ได้รับการตกแต่งได้น่ารักอบอุ่น ลักษณะของบ้านมี 2 ชั้น ชั้นล่างมีที่นั่งเล่น และห้องน้ำที่เราสามารถชมทิวทัศน์ของสวนหมาก และลำธารที่สายน้ำไหลเอื่อยผ่านบ้าน ส่วนชั้นสอง มีความพิเศษอยู่ตรงทางเข้า เพราะต้องใช้บันไดไม้ และประตูแบบเปิดขึ้นด้านบน มีการออกแบบห้องรายล้อมด้วยหน้าต่างสีขาวรอบด้าน มีห้องใต้หลังคา สามารถเปิดออกไปชมวิวด้านนอกได้ พื้นดินปูพรม ด้วยต้นถั่วบราซิล สีเขียว ตัดกับดอกสีเหลือง มีดอกไม้สวยงามมาประดับไว้บนโต๊ะทุกมุมของบ้าน บ้านหลังนี้ออกแบบโดยเน้นวัสดุไม้เป็นหลัก มีเตียงเดี่ยวพักได้ 2 คน มีห้องใต้หลังคา 2 ฝั่ง ซึ่งสามารถพักได้อีก 1 คน ที่ให้เลือกชิลล์กับบรรยากาศสองฝั่งได้ ซึ่งจะคิดเป็นราคาเสริมเตียง 2. บ้านระเบียงดาว เป็นบ้านชั้นเดียวมีระเบียงดาดฟ้าข้างบนสำหรับนอนดูดาว มีการตกแต่งบ้านคล้ายๆ บ้านพราวตะวัน มีแปลงผักปลอดสารพิษอยู่หน้าบ้าน ภายในห้องพักมี 1 เตียง ตกแต่งด้วยโทนสีขาวอบอุ่น มีโต๊ะทำงานดีไซน์เก๋อยู่ข้างเตียง และดีไซน์สุดน่ารักของบ้านหลังนี้คือ มีชิงช้าอยู่ภายในห้องด้วย นอกจากนี้บ้านทั้ง 2 หลังยังมีตัวสะพานที่ทอดยาวเชื่อมหากัน และยังมีจักรยานให้ได้ปั่นชมบรรยากาศรอบๆ ท่ามกลางถนนสายเล็กๆ โอบล้อมด้วยสวนยาง และสวนต้นไม้ร่มรื่น

Nearby Location: ตั้งอยู่ในอำเภอกะเปอร์ จังหวัดระนอง ใกล้กับอุทยานแห่งชาติแหลมสน
Address: 21 ม.7 
Region: ภาคใต้
Alley: 
Road: 
Subdistrict: กะเปอร์
District: กะเปอร์
Province: ระนอง
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ไร่/สวนเกษตร (ฟาร์มสัตว์/ประมง)
Facilities Contact: 
Telephone: 096 938 2981
Email: 
Website: https://www.facebook.com/baanraiiarun/
Facebook: 
Instagram: 
Line: 
TikTok: 
YouTube: 
Start-End: 09:00   17:00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 9.6056668, 98.59586209999999
UUID: d59da2e5-7a84-4239-aceb-c1c0145b77cc
Created Date: 2024-09-23
Updated Date: 2024-09-23
URL: 
Published Date: 