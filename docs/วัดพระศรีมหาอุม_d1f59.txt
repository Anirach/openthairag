Title: วัดพระศรีมหาอุมาเทวี (Sri Maha Mariamman Temple)
Content: หนึ่งในวัดที่ได้รับความนิยมในการไปกราบไหว้สักการะอยู่เป็นประจำ คือ วัดแขก หรือวัดพระศรีมหาอุมาเทวี ซึ่งมีอายุอานามมากว่า 100 ปีแล้ว ชื่อของวัดพระศรีมหาอุมาเทวี นั้นบ่งบอกถึงนิกายที่ผู้ก่อตั้งนับถือว่าเป็น นิกายศักติ คือ นับถือเทพสตรี (มหาเทวี) ซึ่งเทพสตรีในศาสนาฮินดู อย่างพระศรีมหาอุมาเทวี หรือ พระแม่อุมานั้น เป็นพระมเหสีของพระอิศวร หรือพระศิวะ เมื่อยามที่พระองค์ทรงเสวยร่างเป็นเจ้าแม่อุมา จะเป็นเจ้าแห่งความเมตตากรุณา และงามสง่า จึงมีผู้นิยมไปขอพรกันมากมายมิได้ขาด นอกจากนี้ วัดแขก ยังเป็นที่ประดิษฐานของ พระพิฆเนศ รวมทั้งมหาเทพ และมหาเทวีองค์อื่น ๆ ในศาสนาฮินดูอีกมากมาย เช่น พระพรหม พระวิษณุ พระขันทกุมาร พระแม่ลักษมี พระแม่สุรัสวดี ทางด้านสถาปัตยกรรมของวัดโดดเด่นด้วย ศิลปะโบราณของอินเดียตอนใต้ ผสมผสานกันระหว่างสมัยโชละและปาลวะ ซึ่งจะพบในเทวาลัย ทางอินเดียตอนใต้โดยเฉพาะใน รัฐทมิลนาดู ภายในมีองค์พระแม่ศรีมหามารีอัมมัน (พระแม่อุมา) ประดิษฐาน เป็น เทพประธานอยู่กลางโบสถ์ แวดล้อมไปด้วยพระพิฆเนศ พระขันธ์กุมาร พระศิวะ พระกฤษณะ พระวิษณุ พระแม่รัศมี และพระแม่กาลี บริเวณกลางลานเทวสถานมีเทวาลัยขนาดเล็ก ภายในเป็นที่ประดิษฐาน ศิวลึงค์ แม้เดิมทีจะเป็นสถานที่เฉพาะสำหรับผู้นับถือศาสนาฮินดู แต่ปัจจุบันได้เปิดกว้างต้อนรับผู้มีจิตศรัทธาต่อ องค์เทพต่าง ๆ โดยไม่จำกัดศาสนาแต่งอย่างใด รู้ก่อนเที่ยว   ผู้เข้าชมควรแต่งกายสุภาพ และห้ามนำอาหารของคาวเข้าไป ภายในวัดมีชุดพวงมาลัยดอกไม้ ผลไม้ นมและขนมสำหรับถวายไว้จำหน่าย ส่วนช่วงบ่ายจะมีการปิดโบสถ์ เพื่ออ่านรามเกียรติ์ และเป็นการสรรเสริญองค์เทพ

Nearby Location: ตั้งอยู่ปากซอยถนนปั้น ริมถนนสีลม เขตบางรัก
Address: 2
Region: ภาคกลาง
Alley: 
Road: สีลม
Subdistrict: 
District: บางรัก
Province: กรุงเทพมหานคร
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 2238 4007
Email: 
Website: www.bangkok.go.th/bangrak/page/sub/2939/วัดพระศรีมหาอุมาเทวี วัดแขก Maha Uma Devi Temple
Facebook: 
Instagram: 
Line: 
TikTok: 
YouTube: 
Start-End: วันจันทร์ วันพฤหัสบดี 6.00 20.00 น.
วันศุกร์ 6.00 21.00 น.
วันเสาร์ วันอาทิตย์ เวลา 6.00 20.30 น. 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.7242482, 100.5229171
UUID: dc664f7c-fcbd-4c72-8dda-a296bb938c59
Created Date: 2024-09-23
Updated Date: 2024-09-23
URL: 
Published Date: 