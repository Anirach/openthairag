Title: วัดจันทาราม (Wat Chantharam)
Content: วัดจันทาราม หรือ วัดท่าซุง เดิมเป็นวัดที่สร้างในสมัยอยุธยา มีโบสถ์ขนาดเล็ก ภายในมีจิตรกรรมฝาผนังภาพพุทธประวัติฝีมือช่างพื้นบ้านเข้าใจว่าเขียนในสมัยหลัง บางภาพต่อเติมจนผิดส่วน สมบัติอีกชิ้นหนึ่งของวัด คือ ธรรมาสน์ที่หลวงพ่อใหญ่สร้าง  ที่วิหารมีพระปูนปั้น มีลวดลายไม้จำหลักขอบหน้าบันเหลืออยู่ 2 3 แห่ง  ด้านตรงข้ามกับวัดเป็นปูชนียสถานแห่งใหม่ มีบริเวณกว้างขวางมาก พระราชพรหมยาน (หลวงพ่อฤาษีลิงดำ) พระเถระผู้มีชื่อเสียงได้สร้างอาคารต่าง ๆ มากมาย เช่น พระอุโบสถใหม่ ภายในประดับและตกแต่งอย่างวิจิตร บานหน้าต่างและประตูด้านในเขียนภาพเทวดาโดยจิตรกรฝีมือดี พระบาทสมเด็จพระเจ้าอยู่หัวฯ เสด็จพระราชดำเนินมาตัดลูกนิมิตพระอุโบสถแห่งนี้ บริเวณโดยรอบสร้างกำแพงแก้วและมีรูปหล่อหลวงพ่อปาน และหลวงพ่อใหญ่ขนาด 3 เท่า อยู่มุมกำแพงด้านหน้า  มณฑป และ พระวิหาร ที่ประดิษฐานพระพุทธชินราชจำลอง และศพของหลวงพ่อฤาษีลิงดำที่ไม่เน่าเปื่อย อาคารเหล่านี้ส่วนใหญ่มีลักษณะภายนอกคล้ายคลึงกันคือสร้างด้วยโมเสกสีขาวใสเหมือนแก้ว นอกจากนี้ยังมีศาลาหลายหลังใช้เป็นสถานที่ฝึกสมาธิและมีที่พักให้ด้วย อาคารแต่ละหลังจะมีเวลาเปิด ปิดไม่ตรงกันและปิดช่วงกลางวัน โดยอาคารแต่ละหลังจะทยอยเปิดตั้งแต่เวลา 10.30 น. และจะเปิดให้ชมโดยพร้อมเพรียงกันอีกครั้งตั้งแต่เวลา 14.00 น. เป็นต้นไปบริเวณท่าน้ำวัดท่าซุงมีเรือนำเที่ยวขนาด 40 ที่นั่ง บริการนำเที่ยวเส้นทางวัดท่าซุง หมู่บ้านกลางน้ำ แวะซื้อของที่ระลึก และผักปลอดสารพิษ จากชาวบ้าน ใช้เวลาประมาณ 40 นาที ราคาคนละ 40 บาท ติดต่อคุณนิด โทร. 08 9958 1479, 08 7527 2243

Nearby Location: ที่อยู่หมู่ 1 ถนนอุทัยธานี มโนรมย์ ตำบลน้ำซึม เมืองอุทัยธานี 
Address: 60  หมู่ 1 
Region: ภาคเหนือ
Alley: 
Road: อุทัยธานี มโนรมย์
Subdistrict: 
District: เมืองอุทัยธานี
Province: อุทัยธานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 5650 2506, 0 5650 2655
Email: 
Website: www.watthasung.com
Facebook: 
Instagram: 
Line: 
TikTok: 
YouTube: 
Start-End: ทุกวัน วิหารแก้วเปิดเป็นช่วงเวลา 09.00 11.30น. และ 14.00 16.00น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.33288941,100.073485
UUID: 954bfc93-a9ec-432b-8fa3-9819ebdbe703
Created Date: 2024-09-23
Updated Date: 2024-09-23
URL: 
Published Date: 