Title: ภูตาจอ (Phu Ta Jor)
Content: ภูตาจอ เป็นแหล่งท่องเที่ยวทางธรรมชาติของเมืองพังงา ที่มีความสวยงามไม่แพ้ไปจากป่าดอยเมืองเหนือ โดยเฉพาะเรื่องราวของทะเลหมอกที่ซ่อนตัวอยู่ท่ามกลางป่าเขาสูงในป่าภาคใต้ ที่เราแทบไม่เชื่อสายตาเลยว่า ผืนป่าทางภาคใต้จะพบผืนทะเลหมอกที่สวยงาม ซึ่งตั้งอยู่ในพื้นที่เขตรักษาพันธ์สัตว์ป่าโตนปริวรรต เป็นเหมืองแร่ดีบุกเก่าแก่ คือ เหมืองตาจอ
ดั้งเดิมคือ เส้นทางเหมืองเก่า ประวัติดั้งเดิมว่า มีตาจอ หรือนายจอ เป็นผู้บุกเบิกเข้ามาทำเหมืองเป็นคนแรก จนกระทั่งได้มีผู้คนเข้าไปทำเหมืองกันมากมาย เนื่องจากในสมัยนั้นราคาแร่ดีบุก มีราคาดีมาก
การเดินทางเข้าไปยังภูตาจอ เริ่มจากบ้านเหล แล้วจะมีแยกเข้าป่า ซึ่งต้องใช้รถโฟร์วิลล์ เนื่องจากมีสภาพเส้นทางป่าเขา จุดแรกจะผ่านหน่วยพิทักษ์ของเขตรักษาพันธุ์สัตว์ป่าโตนปริวรรต และต่อจากนั้นจะพบป้ายลงไปน้ำตกโตนต้นหมาก เมื่อขับรถไต่ระดับความสูงขึ้นไปเรื่อยๆ จนกระทั่งมาถึงลานมาเลย์ คือ บริเวณที่ชาวมาเลย์เข้ามาตั้งแค้มป์เพื่อจะทำเหมืองดินขาวที่มีอยู่มากมายในบริเวณเหมืองแร่ดีบุกเก่าแก่แห่งนี้ แต่ชาวบ้านได้คัดค้านเอาไว้ จนต้องเลิกลาถอนทัพออกไป
สิ้นสุดเส้นทางรถ จะเป็นลานกางเต็นท์พื้นที่กว้างใหญ่ ปราศจากต้นไม้ให่แต่อย่างใด กลางวันจะร้อน นักท่องเที่ยวควรขึ้นไปสักช่วง 3 4 โมง กำลัง เพราะอากาศจะไม่ร้อน เรื่องน้ำใช้สอยทั่วไปจะมีบ่อน้ำจากขุมแร่ พออาบน้ำได้ และนำมาใช้สอยในห้องน้ำ ส่วนน้ำดื่มควรนำมาจากบ้านให้เพียงพอ
จุดชมวิวเดินขึ้นไปประมาณ 10 นาที ไม่สูงขันมากสามารถมองเห็นวิวทิวทัศน์ป่าได้ 360 องศา จึงจัดว่าเป็นแหล่งท่องเที่ยวทางธรรมชาติที่กำลังมาแรงอีกแห่งหนึ่ง โดยเฉพาะในช่วงยามเช้าตรู่ เราจึงได้เห็นสายหมอกไหลคลอเคลียไปตามยอดเขาทางด้านตะวันออก และด้านทิศใต้ ส่วนกลุ่มทะเลหมอกที่แผ่คลุมผืนป่าอย่างแน่นนั้นจะอยู่ทางตะวันตกผืนทะเลหมอกสีขาวโพลนที่เกิดตัวเป็นกลุ่มแน่นหนา แม้ว่าแสงแดดจะสาดแสงแรงกล้าแค่ไหน กลุ่มทะเลหมอกก็ยังไม่ขยับไปไหน ยังคงเป็นภาพอันตระการตา สมกับคำร่ำลือถึงความงดงามบริสุทธิ์ของผืนทะเลหมอกที่เป็นแหล่งท่องเที่ยวแห่งใหม่ของจังหวัดพังงา
ภาพผืนทะเลหมอกที่ยังปรากฏอยู่เหนือผืนป่า และเคียงข้างกับผืนฟ้าเหนือป่าเขาภูตาจอ จะเป็นภาพความงดงามของการท่องเที่ยวแห่งใหม่ของเมืองพังงาที่เราเชื่อมั่น “ภูตาจอ” ที่ทุกคนน่าไปลองสักครั้ง

แหล่งท่องเที่ยวใกล้เคียง
 บัวผุด เป็นดอกไม้หายากที่ขึ้นเฉพาะถิ่นในธรรมชาติ และสามารถพบได้บางช่วงฤดูกาลเท่านั้น ดอกบัวผุดในบริเวณป่าภูตาจอ สามารถพบได้บริเวณเส้นทางไปยังเข้รับน้ำ
 น้ำตกโตนต้นหมาก เป็นน้ำตกที่อยู่ระหว่างทางก่อนถึงภูตาจอ เราสามารถจอดรถริมทางแล้วเดินลงไปตามเส้นทางเดินเท้าที่ชุกชุมไปด้วยทาก เดินเท้าลงไปประมาณ 400 เมตร ก็จะพบกับน้ำตกโตนต้นหมากที่มีระดับความสูงและความงดงามไม่แพ้ที่แห่งใดเลย ประกอบกับเป็นผืนป่าดิบชื้น จึงได้เห็นสายน้ำที่ชุ่มฉ่ำตลอดทั้งป

Nearby Location: อยู่ในเขตรักษาพันธุ์สัตว์ป่าโตนปริวรรต มีอาณาเขตเชื่อมต่อกับป่าเขาสก 
Address: 
Region: ภาคใต้
Alley: 
Road: 
Subdistrict: 
District: กะปง
Province: พังงา
Category: แหล่งท่องเที่ยวทางธรรมชาติ
Sub Type: เขตรักษาพันธุ์สัตว์ป่า
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 8.6869406, 98.5224066999999
UUID: 677598a0-84bd-4317-b86a-d51ae0abe82a
Created Date: 2024-09-23
Updated Date: 2024-09-23
URL: 
Published Date: 