Title: เกาะยาวน้อย (Koh Yao Noi (Yao Noi Island))
Content: เกาะยาวน้อย ตั้งอยู่ในเขต อำเภอเกาะยาว จังหวัดพังงา อำเภอเกาะยาว มีพื้นที่ 147.8 ตารางกิโลเมตร แบ่งออกเป็น 2 เกาะ มี 3 ตำบลคือ เกาะยาวน้อย , เกาะยาวใหญ่ , พรุใน ชาวบ้านบนเกาะยาวน้อยส่วนใหญ่นับถือศาสนาอิสลามมีอาชีพประมง ค้าขาย หมู่เกาะที่นี่สวยงามมีเกาะเล็กเกาะน้อยรอบๆ เกาะ เป็นเกาะที่เหมาะสำหรับนักท่องเที่ยวที่ชอบความสงบ ชื่นชอบธรรมชาติ รักสงบ การพักผ่อนบนเกาะยาวน้อย นอกจากจะเลือกมาพักผ่อนตามรีสอร์ท ต่างๆ แล้ว บนเกาะยาวน้อยยังมีการบริการท่องเที่ยว แบบโฮมสเตย์  โดยการท่องเที่ยวโฮมสเตย์ที่เกาะยาวน้อยแห่งนี้ มีกลุ่มโฮมสเตย์ มีชื่อว่า “ชมรมการท่องเที่ยวเชิงอนุรักษ์โดย ชุมชนชาวเกาะยาวน้อย ” ที่ถือว่าเป็นกลุ่มโฮมสเตย์ที่มีชื่อเสียงและมี การจัดการที่ดี จนได้รับรางวัลมามากมาย โดยมีกิจกรรมต่างๆ เช่น เที่ยวรอบเกาะยาวน้อย ชมวิถีชีวิตบนเกาะ ดูการทำนา ทำเครื่องมือประมง การทำโอทอป ทำผ้าบาติก ผ้ามัดย้อมจากสีธรรมชาติ ทำผลิตภัณฑ์จาก กะลามะพร้าว หรือออกเรือกับครอบครัวที่พักด้วยไปดูวิถีชีวิต ในทะเล ดูการวางอวน กู้อวน การเลี้ยงกุ้งมังกรใน กระชัง และมีไปเล่นน้ำดำดูปะการัง ดูระบบนิเวศ รวมถึงเที่ยวตามเกาะใกล้เคียง

สถานที่ท่องเที่ยวเกาะยาวน้อย
1. หาดท่าเขา ชมวิวป่าเกาะและพระอาทิตย์ขึ้นยามเช้า 
เป็นชายหาดที่มีความสวยงามมากบนกะยาวน้อย เป็นหาดที่ตั้งอยู่ในหุบอ่าวลึกเข้ามาในแผ่นดิน สามารถลงเล่นน้ำได้ พอเวลาน้ำลงยัง สามารถใช้พื้นที่อ่าวเป็นสถานที่ออกกำลังกาย พร้อมกับชมธรรมชาติอันสวยงาม ของป่าเกาะ วิวป่าเกาะป็นหมู่เกาะ หินปูน ที่ตั้งอยู่ทางทะเลฝั่งตะวันออกของเกาะยาวน้อยเช่น เกาะห้อง , เกาะลาดิง, เกาะผักเบี้ย ซึ่งเมื่อมองจากฝั่งเกาะยาวน้อยเราจะเห็น หมู่เกาะเหล่านี้เรียงรายกันสวยงสมดุจดังภาพวาด ยิ่งในช่วงเช้าตรงจุดนี้จะเป็นจุดชมพระอาทิตย์ขึ้นที่งดงามที่สุดบนเกาะยาวน้อย ห่างจากฝั่งไปเล็กน้อยจะมีเกาะนก ซึ่งเป็นเกาะเล็กๆ ที่สามารถเดินข้ามไปมาระหว่างกันได้เมื่อน้ำแห้ง
2. หาดป่าทราย
เป็นหาดที่มีทรายขาวสะอาด บรรยากาศร่มรื่น สามารถลงเล่นน้ำได้อย่างปลอดภัยและชมวิวทิวทัศน์ของเกาะต่างๆ ในจังหวัดกระบี่ได้ หาดป่าทรายนี้ตั้งอยู่ห่างจากที่ว่าการอำเภอเกาะยาว บนเกาะยาวน้อยประมาณ 7 กิโลเมตร
3. กระชังบ้านมังกร
เป็นกระชังเลี้ยงกุ้งมังกร ตั้งอยู่ บริเวณอ่าวบ้านแหลมไทร ซึ่งเป็นอ่าวที่เงียบ นอกจากนี้ยังมีปลาเก๋า, ปลากระพงขาว ,กระพงแดง,  นอกนจากนี้ "บังหนีด" ซึ่งเป็นคนในพื้นที่ได้ริเริ่มหาปลามาปล่อยในกระชังที่ว่างเปล่า จำพวกปลาสวยงาม ปลาช่อนทะเล ปลาดาว ปลาปักกะเป้า และปลาอื่นๆ เพื่อให้นักท่องเที่ยวได้ชมและสนุกสนานกับการเที่ยวชมกระชังอีกด้วย  อาหารที่ใช้เลี้ยงปลาก็เป็น ลูกปลาเล็กๆ ที่ได้จากการออกวางอวนในแต่ละวันมาให้ปลาที่เลี้ยงอยู่ในกระชัง  หากท่านสนใจมาเยี่ยมชมติดต่อได้ที่  081 2707393 (บังหนีด )
4. บ่อน้ำจืดในทะเล 
เป็นบ่อน้ำที่ตั้งอยู่หาดบ้านอันเป้า ทางทิศเหนือของเกาะยาวน้อย มีลักษณะเป็นบ่อตาน้ำตื้น 4 บ่อ ในช่วงเวลาน้ำขึ้น น้ำทะเลจะเข้าท่วม บ่อจนเป็นน้ำเค็ม แต่เมื่อน้ำลง บ่อน้ำจะโผล่ขึ้นมา ซึ่งน้ำในบ่อจะจืดสนิทและสามารถดื่มได้
5. อ่าวปะการัง
เป็นจุดชมปะการังที่สามารถดูได้โดยไม่ต้องดำน้ำลงไป เพราะในช่วงที่น้ำลง ปะการังเหล่านี้จะโผล่ขึ้นมาให้เห็นมากมาย ทั้งปะการังเขากวาง ปะการังสมอง ฯลฯ ในหนึ่งเดือนสามารถชมได้ประมาณ 2 ครั้ง ครั้งละไม่เกิน 4 วันเท่านั้นในช่วงน้ำลง อีกทั้ง อ่าวปะการังยังเป็นจุดชมพระอาทิตย์ตกที่สวยงามของเกาะยาวน่อยอีกด้วย
6. หาดโล๊ะหา 
เป็นหาดทราย ที่อยู่ทางตอนเหนือ สุดของเกาะยาวน้อย ห่างจาก ตัวอำเภอ10 กิโลเมตร การเดินทางค่อนข้างลำบาก เหมาะสำหรับ ปั่นจักรยานเสือภูเขา เพราะเป็นเส้นทางผ่านสวนยางพาราทึบอากาศเย็นสบาย เป็นต้น

Nearby Location: ตั้งอยู่ทางใต้ของอ่าวพังงา อยู่ห่างจากตัวเมืองพังงาประมาณ 42 กิโลเมตร
Address: 
Region: ภาคใต้
Alley: 
Road: 
Subdistrict: 
District: เกาะยาว
Province: พังงา
Category: แหล่งท่องเที่ยวทางธรรมชาติ
Sub Type: หมู่เกาะ
Facilities Contact: 
Telephone: 08 1968 0877
Email: bangmee1@hotmail.com
Website: www.facebook.com/kohyaoecotourismKohyaoNoi/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 18.00 น.( โทรจองล่วงหน้ากรณีกรุ้ปใหญ่ 3 วัน)
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 8.121183745457783,98.6086857832031
UUID: 922a8959-4b83-41fa-9fd4-a679f7474203
Created Date: 2024-09-23
Updated Date: 2024-09-23
URL: 
Published Date: 