Title: วัดสุทธิกาวาส (Wat Sutthikawat)
Content: วัดสุทธิกาวาส ตั้งอยู่บ้านวินัย ต.นาป่าแซง อ.ปทุมราชวงศา จ.อำนาจเจริญ เดินทางโดยรถยนต์ออกจากตัวเมืองอำนาจเจริญ ด้านทิศตะวันออกไปตามถนนอรุณประเสริฐ ประมาณ 27 กิโลเมตร ถึงบ้านสามแยกชมพู เลี้ยวขวา เข้าถนนสายรองอีก 3 กิโลเมตร ก็จะถึงบ้านวินัย ก็จะพบเห็นพระธาตุลักษณะคล้ายพระธาตุพนม สูงเด่นชัดเจน ความสูง 30 เมตร ตั้งอยู่ภายในวัดสุทธิกาวาส บนเนื้อที่ 30 ไร่ พระสำลี จันทโสโต อายุ 50 ปี บวชมาแล้ว 30 พรรษา เป็นเจ้าอาวาสวัดสุทธิกาวาส มีพระสงฆ์ 6 รูป สามเณรไม่มี แม่ชีไม่มี มัคนายก 1 คน สังกัด มหานิกาย เป็นวัดเก่าแก่ มีเจ้าอาวาสผลัดเปลี่ยนหมุนเวียนไปแล้วหลายรูป ทว่าที่โดดเด่นและน่าอัศจรรย์พุทธศาสนิกชนนับถือศรัทธามาก ก็คือ ภายในวิหารขนาดเล็ก ด้านทิศใต้ของวัด จะพบเห็นโลงแก้วบรรจุสังขาร พระครูสุทธิ พัฒนาภรณ์ หรือ หลวงพ่อศรีทา ซึ่งเป็นเจ้าอาวาสวัดองค์ก่อน ซึ่งมรณภาพผ่านไปแล้ว 8 ปี อยู่ในสภาพห่มจีวร ไม่เน่า ไม่เปื่อย เส้นผม เล็บมือ เล็บเท้า ยังอยู่ครบ เป็นปรากฏการณ์เหนือธรรมชาติ ที่แปลกยิ่งนัก ซึ่งโลงแก้วหลวงพ่อศรีทา ยกสูงจากพื้นดินประมาณ 1 เมตร พร้อมรูปถ่ายอยู่ด้านหน้า มีกระถางธูปเทียน สำหรับพุทธศาสนิกชนไว้จุดกราบไหว้บูชา และตู้รับบริจาคตั้งอยู่ข้างๆ ห่างไปประมาณ 2 เมตร ก็จะพบเห็นห้องใต้ดิน ซึ่งเป็นสถานที่สำหรับนั่งสมาธิของหลวงพ่อศรีทา เมื่อครั้งยังมีชีวิตอยู่ ช่วงระหว่างเข้าพรรษา 3 เดือน และหลวงพ่อศรีทานั่งสมาธิละสังขารที่นี่ ขณะมีอายุ 70 ปี

Nearby Location: ตั้งอยู่ตำบลนาป่าแซง อำเภอปทุมราชวงศา อยู่ใกล้โรงเรียนบ้านโคกพระวินัยดี
Address: 
Region: ภาคตะวันออกเฉียงเหนือ
Alley: 
Road: 
Subdistrict: คำโพน
District: ปทุมราชวงศา
Province: อำนาจเจริญ
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 4546 5412
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 6.675355400000001, 101.6171361
UUID: e02123dc-0b51-41b8-bf84-4bc95dfa6f85
Created Date: 2024-09-23
Updated Date: 2024-09-23
URL: 
Published Date: 