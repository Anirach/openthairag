Title: สุสานพญาอินทิรา (Paya Indira Cemetery)
Content: พญาอินทิราหรือสุลต่านอิสมาอีล ชาร์ เป็นเจ้าเมืองปัตตานีคนแรกที่เปลี่ยนมานับถือศาสนาอิสลาม ทรงปกครอง เมืองปัตตานี ระหว่าง ปี พ.ศ. 2043  พ.ศ. 2073เป็นผู้สถาปนานคร ปัตตานีดารุสลาม สุลต่านอิสมาอีล ชาห์ เป็นพระราชโอรสกษัตริย์ศรีวังสา(พญาท้าวนภา) แห่งโกตามหลิฆัย ยะรัง พระนามเดิม คือ พญาอินทิราทรงนับถือศาสนาพุทธ นิกายมหายาน ปฐมกษัตริย์แห่งนครรัฐปตานี พระองค์ทรงพระประชวรด้วยโรคพระฉวีแตก หมอหลวงและหมออื่นๆถวายรักษาแล้วไม่หาย ชีคซาอิดครูสอนศาสนาอิสลามแห่งปาไซและมีความรู้ด้านการรักษาโรคด้วยได้ถวายการรักษาจนอาการพระชวรหายเป็นปกติทรงเข้ารับศาสนาอิสลามพระนามว่า สุลต่านอิสมาอีล ชาห์ ซิลลุลออฮ์ ฟิลอาลัม สถาปนารัฐปาตานีเป็น นครรัฐอิสลามว่า ฟาฎอนี ดารุสสาลาม แปลว่า ปาตานีนครรัฐแห่งสันติ นับเป็นการเปลี่ยนแปลงทางวัฒนธรรมที่ยิ่งใหญ่ในแหลมมลายูและในเอเชียอาคเนย์ ชาวปาตานีภูมิใจมากที่ทำให้ศาสนาอิสลามเจริญรุ่งเรื่องแผร่กระจายไปทั่วอาณาจักรของพระองค์ทรงใช้รูปแบบการบริหารการปกครองตามหลักศาสนา อิสลามอย่างเคร่งครัด เมืองปัตตานีมีความเจริญและมีชื่อเสียงทางการค้าและเป็นศูนย์กลางการเผยแพร่ศาสนาอิลามทรงเปิดสัมพันธ์ไมตรีกับมาละกาและสยาม ทำการค้ากับจีน ญี่ปุ่น โปรตุเกส และหัวเมืองมลายูอื่นๆ เรือสินค้าของโปรตุเกส มาทำการค้าครั้งแรกกับเมืองปัตตานี พ.ศ. 2059 ในสมัยนี้เองชาวปัตตานีได้เรียนรู้เทคโนโลยีจากชาวตะวันนตก โดยเฉพาะการทำปืนใหญ่ ทำให้กิจการหล่อปืนใหญ่ของเมืองปัตตานีมีชื่อเสียงเป็นอย่างมาก พญาอินทิราเสียชีวิตในปี พ.ศ. 2073 พระศพของพระองค์ถูกนำมาฝังไว้ที่สุสานอัลมัรโฮม
           สุสานแห่งนี้มีแนแซหรือหินเหนือหลุมฝังศพที่แกะสลักลวดลายงดงามเก่าแก่ที่สุดในปัตตานี สุสาน รายาสตรีชื่อ รายาฮีเยา บีรู และอูงู สุสานทั้งสองเรียกรวมกันว่าสุสานมัรโฮมหรือสุสานหลวง นอกจากนี้ยังปรากฏประตูเมืองเก่าเรียกว่าประตูช้างหลงเหลือให้เห็น รวมทั้งบ่อน้ำเก่าบริเวณบ้านของแชะห์ ดาวุด นักปราชญ์อิสลามผู้เขียนตำราทางสาสนาจนมีชื่อเสียงร่ำลือทั่วโลก พี่น้องมุสลิมนานาประเทศเดินทางมาเยี่ยมชมบ่อน้ำแห่งนี้ เพื่อรำลึกถึงปรมาจารย์ที่พวกเขาได้ยึดตามของท่านเป็นหลักแห่งศรัทธาใน ศาสนาช้านาน
           ตำบลบาราโหม มาจากคำว่า บัรโหมหรืออัลบัรโหม ซึ่งแปลว่า ผู้ที่กลับไปหาอัลลอฮ หรือ ผู้ล่วงลับไปแล้ว เป็นที่ตั้ง สุสานหลวง ซึ่งมีหลักบานทางประวัติศาสตร์และปัจจุบันคือ สุสานพญาอินทิรา และมีนักปราชญ์ที่มีผลงานด้านการเขียนวิชาการอิสลามหลายแขนงได้รับยอมรับ ว่าเป็นไข่มุกทางวิชาการแห่งนูซันดารา (หมู่เกาะมลายูและโลกอิสลาม)ตำราของท่านยังคงใช้อยู่ในปัจจุบัน

Nearby Location: อยู่ใกล้กับโรงเรียนบ้านปาเระ ตำบลบาราโหม เมืองปัตตานี  ห่างจากตัวเมืองปัตตานีประมาณ 8 กิโลเมตร
Address: บ้านปาเระ
Region: ภาคใต้
Alley: 
Road: 
Subdistrict: 
District: เมืองปัตตานี
Province: ปัตตานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 7332 1957
Email: 
Website: www.m culture.in.th
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 08.00 17.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 6.8756131, 101.3158439
UUID: 4435f9c9-2eaf-4002-b3cf-9ff63b6040cb
Created Date: 2024-09-23
Updated Date: 2024-09-23
URL: 
Published Date: 