Title: อุทยานแห่งชาติแม่เมย (Mae Moei National Park)
Content: ตั้งอยู่ในพื้นที่ตำบลแม่อุสุ และตำบลแม่สอง มีพื้นที่ติดต่อกับชายแดนสหภาพพม่าโดยมีแม่น้ำเมยเป็นเส้นแบ่งเขตแดน บริเวณที่ทำการอุทยานฯ มีการจัดภูมิทัศน์ และตกแต่งพื้นที่ด้วยไม้ดอกไม้ประดับ บรรยากาศโดยรอบสงบร่มรื่นด้วยป่าเขา และยังมีสัตว์ป่านานาชนิด เช่น กวาง ละมั่ง เป็นต้น สถานที่น่าสนใจในอุทยานฯ     
เส้นทางศึกษาธรรมชาติ ใช้เวลาเดินประมาณ 6 ชั่วโมง ต้องมีเจ้าหน้าที่นำทางโดยติดต่อล่วงหน้าที่อุทยานฯ เป็นเส้นทางเดินแบบไปเช้า เย็นกลับ หรือจะพักแรมก็ได้ เส้นทางเดินเท้าขึ้น ลงเขาไม่ชันมาก เดินเลียบลำน้ำขึ้นไปผ่านน้ำตกเล็ก ๆ บางช่วงต้องปีนบันไดไม้ไผ่ที่สร้างขนานไปกับน้ำตก หากมาในช่วงปลายฝนต้นหนาวจะพบดอกไม้ป่านานาชนิดหลากสีสันบานอยู่ริมทางเดินหรือริมน้ำตก เช่น ดอกกระทือสีแดง ดอกบัวตองสีเหลืองบานเป็นกอชวนสะดุดตาตัดกับผืนป่าสีเขียว บางดอกซ่อนตัวอยู่กับพรมมอสสีเขียวเข้ม     
น้ำตกผาเทวะ เป็นอีกจุดหนึ่งที่จะได้พบในเส้นทางศึกษาธรรมชาติ และเป็นน้ำตกที่เด่นที่สุดในอุทยานฯ มีความสูง 150 เมตร เวลาที่อยู่ใกล้ ๆ จะมองเห็นสายน้ำทิ้งตัวลงจากหน้าผาสูงส่งผลให้สายน้ำไหลลงกระทบโขดหินเป็นละอองน้ำ และไหลลงสู่แอ่งน้ำเบื้องล่าง ทำให้ผืนป่ารอบ ๆ บริเวณชุ่มชื้นและฉ่ำเย็นด้วยละอองของน้ำที่กระจายไปทั่วบริเวณ ความสวยงามของน้ำตกผาเทวะที่ไหลลงสู่เบื้องล่างยังสามารถมองเห็นได้จากอีกยอดเขาหนึ่ง      เมื่อขึ้นไปบนยอดเขาจะพบ ทุ่งหญ้านิรนาม เป็นทุ่งหญ้าและหุบเขาสามารถพักแรมได้ และต้องเตรียมอุปกรณ์ทุกอย่างไปเอง เช่น ไฟฉาย น้ำ อาหาร เครื่องนอน ทุ่งหญ้ามีทิวทัศน์สวยงาม และบรรยากาศเย็นสบาย ตอนเช้าหากฟ้าเปิดจะมองเห็นทะเลหมอกสีขาวที่สวยงามมาก ใกล้ ๆ บริเวณจะพบหลุมขุดแร่เป็นระยะ ๆ เพราะที่นี่เคยเป็นพื้นที่สัมปทานเหมืองแร่มาก่อน และบริเวณกลางป่ามีเจดีย์ซึ่งเป็นที่บรรจุอัฐิของหญิงสาวที่มาผูกคอตายเพราะผิดหวังในความรัก ทางอุทยานฯ ได้จัดเป็นเส้นทางเดินป่า “เล่นน้ำตกผาเทวะ พักแรมทุ่งหญ้านิรนาม ชมทะเลหมอก” ซึ่งนักท่องเที่ยวต้องติดต่อขอเจ้าหน้าที่นำทางก่อนทุกครั้ง     
น้ำตกแม่สลิดน้อย เป็นน้ำตกสำหรับผู้ที่รักการเดินป่า เพราะต้องเดินจากที่ทำการอุทยานแห่งชาติแม่เมยประมาณ 3 กิโลเมตร เป็นน้ำตกขนาดกลาง และเป็นต้นน้ำของลำห้วย แม่สลิดน้อยเกโก ที่ไหลผ่านที่ทำการอุทยานแห่งชาติแม่เมย เป็นชั้น ๆ เรื่อยไปจนถึงชั้นสูงสุด อุทยานฯ ได้จัดทำเส้นทางศึกษาธรรมชาติ สำหรับผู้ที่ชื่นชอบการเดินท่องธรรมชาติ ฟังเสียงสายน้ำจากน้ำตกขนาดเล็กมากมายและได้ศึกษาพรรณไม้นานาชนิด 
น้ำตกชาวดอย เป็นน้ำตกขนาดกลาง ห่างจากที่ทำการอุทยานฯ ตามเส้นทางสายแม่สลิด แม่ระเมิง ประมาณ 5 กิโลเมตร น้ำตกอยู่ห่างจากถนนประมาณ 500 เมตร กิจกรรม: เที่ยวน้ำตก ชมทิวทัศน์ เดินป่าศึกษาธรรมชาติ      
ถ้ำแม่อุสุ อยู่ห่างจากที่ว่าการอำเภอท่าสองยางไปทางเหนือประมาณ 12 กิโลเมตร บนทางหลวงหมายเลข 105 สายแม่สอด แม่สะเรียง เลยกิโลเมตรที่ 94 ไปเล็กน้อย จะมีทางแยกซ้ายมือเข้าไปอีกประมาณ 2 กิโลเมตร การเดินทางเข้าไปชมถ้ำจะต้องเดินลุยไปตามลำห้วยแม่อุสุ ช่วงฤดูฝนเข้าชมถ้ำไม่ได้เนื่องจากระดับน้ำในลำธารสูงมาก ภายในถ้ำกว้างใหญ่ เพดานสูง อากาศโปร่ง มีหินงอก หินย้อยรูปร่างต่าง ๆ แปลกตาสวยงามมาก ทางด้านทิศตะวันตกของตัวถ้ำจะพบโพรงหินขนาดใหญ่ ในช่วงบ่ายจะปรากฎความสว่างเหมือนมีลำแสงของสปอตไลท์ส่องเข้ามา ทำให้ถ้ำดูสวยงามอย่างยิ่งเปรียบเสมือนเป็นฉากหนึ่งแห่งโรงละครใต้พิภพ ทางเดินไม่ลำบาก หากปีนขึ้นไปจนทะลุโพรงหินจะยิ่งสวยงาม เมื่อเดินเข้าไปในถ้ำสักระยะหนึ่งแล้ว หันกลับมาดูทางเข้าจะเห็นลำห้วยที่ไหลคดเคี้ยวออกจากถ้ำที่มืดไหลไปสู่ปากถ้ำที่สว่าง และบริเวณด้านหลังเป็นทุ่งหญ้าสีเขียวสวยงามจุดชมทะเลหมอกภายในอุทยานแห่งชาติแม่เมย มี 3 จุด ดังนี้1) จุดชมทะเลหมอกหลังที่ทำการอุทยานฯ มีความสูงประมาณ 1,100 เมตร เป็นจุดที่ชมทะเลหมอกได้กว้างไกลและชมพระอาทิตย์ขึ้นและพระอาทิตย์ตก จุดนี้เหมาะกับนักท่องเที่ยวที่นิยมเดินป่าเพราะต้องเดินทางเข้าไป 3 4 ชั่วโมง และต้องพักแรม 1 คืน เพื่อชมทิวทัศน์ที่สวยงาม2).ม่อนครูบาใสและม่อนพูนสุดา อยู่ห่างกันประมาณ 200 เมตร สามารถชมทะเลหมอกยามเช้าและพระอาทิตย์ตกดิน อยู่ห่างจากที่ทำการอุทยานฯ ประมาณ 7 กิโลเมตร3) ม่อนกิ่วลม เป็นจุดที่นักท่องเที่ยวนิยมไปเที่ยวมากที่สุดเพื่อดูพระอาทิตย์ยามเช้าเหนือทะเลหมอก ห่างจากที่ทำการอุทยานฯ ไปทางทิศเหนือประมาณ 14  กิโลเมตร
สถานที่พัก ทางอุทยานฯ มีบ้านพัก 3 หลัง ราคา 1,000 บาท หากต้องการให้อุทยานฯ บริการอาหารต้องแจ้งล่วงหน้า

Nearby Location: ตั้งอยู่ที่ตำบลแม่อุสุ อำเภอท่าสองยาง
Address:  
Region: ภาคเหนือ
Alley: 
Road: 
Subdistrict: 
District: ท่าสองยาง
Province: ตาก
Category: แหล่งท่องเที่ยวทางธรรมชาติ
Sub Type: จุดชมวิว
Facilities Contact: 
Telephone: 08 8290 7964
Email: maemoei@hotmail.com
Website: www.dnp.go.th
Facebook: 
Instagram: 
Line: 
TikTok: 
YouTube: 
Start-End: 08.00 18.00 น.
Activity: 
Suitable Duration: 
Fee (TH): 40.0
Fee (TH Kid): 20.0
Fee (EN): 200.0
Fee (EN Kid): 100.0
Remark: 
Location: 17.463156,98.102749
UUID: 09970517-eaf3-4a7d-be63-ffd82b3df74a
Created Date: 2024-09-23
Updated Date: 2024-09-23
URL: 
Published Date: 