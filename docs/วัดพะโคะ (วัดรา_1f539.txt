Title: วัดพะโคะ (วัดราชประดิษฐาน) (Wat Rat Pradit Sathan)
Content: วัดพะโคะหรือวัดราชประดิษฐานเป็นวัดสำคัญของจังหวัดสงขลา ซึ่งสมเด็จเจ้าพะโคะ หรือที่รู้จักกันโดยทั่วไปว่า “หลวงพ่อทวด เหยียบน้ำทะเลจืด” ได้เคยจำพรรษาอยู่เมื่อประมาณ ๔๐๐ ปีกว่ามาแล้ว วัดพะโคะเป็นวัดเก่าแก่วัดหนึ่งของจังหวัดสงขลา ภายในบริเวณวัดมีพระเจดีย์ทรงลังกาประดิษฐานอยู่บนยอดเขาพัทธสิงห์ วัดพะโคะขึ้นทะเบียนโบราณสถานในราชกิจจานุเบกษา เล่มที่ ๑๐๒ ตอนที่ ๑๘๐ วันที่ ๒๙ พฤศจิกายน ๒๕๒๘ หน้าที่ ๑๓๕ มีพื้นที่ ๔ ไร่ ๓ งาน ๔๘ ตารางวา มีชื่อทางราชการว่าวัดราชประดิษฐาน ตั้งอยู่บนเขาพะโคะซึ่งมีชื่อในประวัติศาสตร์ เมื่อครั้งสมัยกรุงศรีอยุธยาว่าเขาภิพัชสิง เคยเป็นศูนย์กลางการปกครองเมืองในลุ่มน้ำทะเลสาบสงขลา (เมืองสทิงพระ เมืองพัทลุง) และศูนย์กลางชุมชนพุทธศาสนาในแถบนี้ พระราชมุนีหรือที่รู้จักกันในนามหลวงพ่อทวดเหยียบน้ำทะเลจืด เคยเป็นเจ้าอาวาสและประจำอยู่วัดแห่งนี้ วัดพะโคะจึงนำสิ่งของที่เกี่ยวข้องกับหลวงพ่อทวดมาให้ประชาชนชมและกราบไหว้บูชาพร้อมนำเสนอประวัติความเป็นมาของหลวงปู่ทวดจึงเปิดพิพิธภัณฑ์วัดพะโคะให้ประชาชนได้เข้าชมและสักการะหลวงพ่อทวด เมื่อ พ.ศ. ๒๕๓๖ โดยของที่จัดแสดงในพิพิธภัณฑ์ อาทิ พระพุทธรูป เครื่องปั้นดินเผา เครื่องทองเหลือง มีดพร้า ตะบันหมากทองเหลือง ธนบัตรและเหรียญสมัยก่อน เครื่องถ้วยกระเบื้อง รวมทั้งวัตถุที่เกี่ยวเนื่องกับหลวงพ่อทวด เช่น อัฐบริขาร จีวร ไม้เท้า ลูกแก้วคู่บารมี เป็นต้น

Nearby Location: ตำบลชุมพล อำเภอสทิงพระ บริเวณเขาพัทธสิงค์ ห่างจากสงขลา 48 กิโลเมตร
Address: หมู่ 6 
Region: ภาคใต้
Alley: 
Road: 
Subdistrict: 
District: สทิงพระ
Province: สงขลา
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 7430 4175, 06 1416 4694
Email: 
Website: https://www.facebook.com/Watphakho.fanpage/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 17.00 น. 
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 7.4660607, 100.417181
UUID: 6242139d-8a03-44ef-8dc7-2ef4268166d5
Created Date: 2024-09-23
Updated Date: 2024-09-23
URL: 
Published Date: 