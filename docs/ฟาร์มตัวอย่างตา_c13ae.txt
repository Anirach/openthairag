Title: ฟาร์มตัวอย่างตามแนวพระราชดำริ บ้านบ่อหวี (ไม่มี)
Content: สืบเนื่องจากที่สมเด็จพระนางเจ้าฯ พระบรมราชินีนาถ เกรงว่าต่อไปหากอาหารมีราคาแพง ประชาชนของพระองค์จะลำบาก ดังนั้นจึงต้องตั้งคลังอาหาร เอาไว้รับรองความต้องการของประชาชน ให้มีอาหารที่เพียงพอ ในฟาร์มตัวอย่างตามแนวพระราชดำริ 

ทั้งนี้ โครงการฟาร์มตัวอย่างตามแนวพระราชดำริบ้านบ่อหวี ก็ได้จัดตั้งขึ้นตามแนวพระราชดำริที่พระราชทานให้เพื่อเป็นแหล่งผลิตอาหาร และคลังอาหารที่หล่อเลี้ยงคนไทย โดยเฉพาะราษฎรชาวบ้านบ่อหวี ตำบลตะนาวศรี ซึ่งนอกจากจะเป็นแหล่งท่องเที่ยวเชิงเกษตรแล้ว ยังส่งเสริมให้ประชาชนรู้จักปลูกพืชเลี้ยงสัตว์และทำการเกษตรอื่นๆ พร้อมกับมีการจ้างแรงงานภายในท้องถิ่นเข้ามาทำงานในฟาร์ม เพื่อชาวบ้านได้มีงานทำ มีรายได้ และนำความรู้ด้านการเกษตรที่ได้รับการถ่ายทอดและจากฝึกปฏิบัติจริงในฟาร์มไปใช้ในการประกอบอาชีพของตนเองได้ จึงทำให้ราษฎรมีความรู้ด้านการปลูกพืช การเลี้ยงสัตว์ การปลูกพืชอาหารสัตว์อย่างถูกต้องและยั่งยืน ตลอดจนมีความรู้ความเข้าใจการใช้ประโยชน์จากวัตถุดิบจากธรรมชาติอย่างถูกต้องและเหมาะสม โดยการปลูกพืชต้องปลอดสารพิษ เข้าใจรูปแบบเกษตรอินทรีย์และเกษตรผสมผสาน สามารถนำความรู้ไปประกอบอาชีพ สร้างงาน สร้างรายได้อย่างยั่งยืน

โดยกิจกรรมภายในฟาร์มมีการปลูกพืชผักปลอดภัยจากสารพิษ การเพาะเห็ด การเพาะเลี้ยงปลาในกระชังและบ่อดิน เพราะเลี้ยงไก่แจ้พันธุ์ต่าง ๆ เพาะเลี้ยงเป็ดพันธุ์อี้เหลียง, สุกรพันธุ์จินหัว แพะนมพันธุ์หลาวซานจากประเทศจีน นอกจากนี้ในฟาร์มยังมีการแปรรูปผลผลิตทางการเกษตร เช่น พริกกะเหรี่ยง    และกล้วยฉาบ โดยพืชผลที่ได้จากฟาร์มตัวอย่างยังจะนำไปจำหน่ายให้กับประชาชนในตัวเมือง อีกส่วนหนึ่งจะวางจำหน่ายให้แก่ประชาชนในละแวกใกล้เคียงอีกด้วย

Nearby Location: ตั้งอยู่หมู่ 4 บ้านบ่อหวี ตำบลตะนาวศรี อำเภอสวนผึ้ง
Address: หมู่ 4 บ้านบ่อหวี
Region: ภาคกลาง
Alley: 
Road: ราชบุรี ผาปก
Subdistrict: 
District: สวนผึ้ง
Province: ราชบุรี
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: โครงการหลวง/โครงการพระราชดำริ
Facilities Contact: 
Telephone: 08 7034 9588, 08 9258 2325, 08 1705 4173
Email: rab_suanphueng@doae.go.th
Website: 
Facebook: 
Instagram: 
Line: 
TikTok: 
YouTube: 
Start-End: 08.00  18.30 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.5435922, 99.3386573
UUID: d772bac2-556c-4c4b-b24a-eb644b5f6f86
Created Date: 2024-09-23
Updated Date: 2024-09-23
URL: 
Published Date: 