Title: วัดหัวข่วง (Wat Hua Khuang)
Content: เมืองพล ชื่อแต่แรกเริ่มของเมืองแพร่ พญาพล เจ้าผู้ครองนครแพร่คนแรก หลังจากที่ได้โยกย้ายถิ่นฐานมาสร้างบ้านแปลงเมืองในแพร่ ได้สร้างวัดแห่งหนึ่งขึ้นนั่นก็คือวัดหลวง ตั้งให้เป็นวัดประจำเมืองแพร่ หลังจากปกครองเมืองแพร่มาเป็นเวลานานและอายุมากขึ้น จึงได้ยกเมืองให้แก่โอรสนามว่าท้าวพหุสิงห์ หลังจากขึ้นครองเมืองแล้ว ด้วยความที่ท้าวพหุสิงห์มีความศรัทธาในพระพุทธศาสนาอย่างมาก จึงคิดที่จะบูรณะวัดได้ว่าจ้างช่างชาวเมืองเวียงพางคำเชียงแสน มาซ่อมแซมบูรณะวัดหลวง เมื่อช่างบูรณะวัดหลวงเสร็จเรียบร้อยแล้ว แม่เฒ่าจันคำวงศ์ ย่าของท้าวพหุสิงห์ได้เห็นฝีมือที่สวยงามของช่าง จึงคิดจะสร้างวัดขึ้นใหม่อีกแห่งหนึ่ง จึงเลือกเอาที่ดินว่างเป็นลานกว้างขวางกว่าเดิมใช้เป็น ข่วงเล่นกีฬาประจำเมือง เป็นที่สร้างวัด และใช้ช่างคนเดิมที่เคยมาบูรณะวัดหลวง วัดที่สร้างขึ้นใหม่ได้ชื่อว่า วัดหัวข่วงสิงห์ชัย ซึ่งเชื่อกันว่าเป็นวัดเก่าแก่ที่สร้างในสมัยเดียวกันกับพระธาตุช่อแฮ ภายในวัดหัวข่วงมีปูชนียสถานที่สำคัญเป็นมรดกที่อยู่คู่วัดมาเป็นพันปี คือ พระธาตุหัวข่วง เป็นพระธาตุเจดีย์ที่สร้างด้วยอิฐจำนวนมาก มีฐานเป็นรูปสี่เหลี่ยม กว้างด้านละ 13.50 เมตร สูง 25.60 เมตร ภายใต้ฐานเจดีย์มีสำเภาเงิน สำเภาทอง บรรจุพระบรมสารีริกธาตุของพระพุทธเจ้า และพระธาตุเจดีย์แห่งนี้ยังมีตำนานเล่าขานถึงความมหัศจรรย์ที่เกิดขึ้น โดยสมัยก่อนชาวบ้านมักพบปรากฏมีดวงแก้วออกมาจากยอดพระธาตุเจดีย์ส่องแสงสว่าง มีขนาดเป็นรูปทรงกลมเท่าผมส้ม เปล่งรัศมีสุกใสสีส้มแกมสีเขียวมรกตดังสีพระจันทร์ ทรงกรด แสงสุกใสดังกล่าวมักจะมีปรากฏให้เห็นช่วงเวลาใกล้วันสำคัญของพระพุทธศาสนา เมื่อกาลเวลาผ่านไปวัดก็เริ่มชำรุดทรุดโทรม มีการบูรณปฏิสังขรณ์หลายครั้ง โดยบูรณะพระวิหาร ตกแต่งฐานพระประธานประดับด้วยมุก ประตูด้านหน้าแกะสลักเป็นภาพพุทธประวัติ ทำฉัตรเก้าชั้นด้วยเงินจากเมืองตะโก้ง หงสาวดีไว้ในพระวิหาร และภายหลังกรมศิลปากรได้เข้ามาบูรณะพระธาตุเจดีย์และพระอุโบสถวัดหัวข่วง

Nearby Location: ตั้งอยู่ถนนคำแสน บ้านชุมชนหัวข่วง ตำบลในเวียง อำเภอเมืองแพร่
Address: 21 บ้านชุมชนหัวข่วง
Region: ภาคเหนือ
Alley: 
Road: คำแสน
Subdistrict: กาญจนา
District: เมืองแพร่
Province: แพร่
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 054 521127
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 8.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.148171535765997,100.14209129738423
UUID: 2de9e00a-dab4-4a3f-bbb1-d3e5d6399391
Created Date: 2024-09-23
Updated Date: 2024-09-23
URL: 
Published Date: 