Title: วัดมุงเมือง (Wat Mung Muang)
Content: เรื่องน่ามหัศจรรย์ของวัดมุงเมืองคือการเป็นวัดที่รอดพ้นจากการถูกทำลายในสงครามโลกครั้งที่ 2 จากเหตุการณ์ทิ้งระเบิดในจังหวัดเชียงราย ซึ่งชาวบ้านเชื่อกันว่าอาจเป็นเพราะพระพุทธรูปสองสี หรือพระเจ้าสองสี ที่ประดิษฐานอยู่ภายในวัด ซึ่งเป็นที่เลื่อมใสในหมู่ชาวบ้านเป็นอย่างยิ่ง ทั้งนี้ วัดมุงเมืองสร้างขึ้นเมื่อ พ.ศ.2382 และได้รับพระราชทานวิสุงคามสีมา เมื่อวันที่ 5 ธันวาคม พ.ศ.2409

โดยสิ่งที่น่าชมภายในวัดนี้ คือ พระเจดีย์เก่าแก่ศิลปะล้านนาตั้งอยู่บนฐานสี่เหลี่ยมจตุรัส มีการย่อมุมซ้อนกันสี่ชั้น รองรับฐานปัทม์ย่อมุม ถัดขึ้นไปเป็นเรือนธาตุ มีซุ้มประดิษฐานพระพุทธรูปยืนปางเปิดโลกทั้งสี่ด้าน โดยพระพุทธเจ้าทรงยืนตัวตรงแขนสองข้างอยู่ข้างลำตัวกางออกเล็กน้อย มองตรงไปด้านหน้า ส่วนยอดเจดีย์นั้นเป็นองค์ระฆังกลม และมีเจดีย์เล็กๆ ประดับอยู่ที่มุมคล้ายเจดีย์ที่วัดป่าสัก นอกจากนี้อย่าลืมแวะสักการะพระสังกัจจายองค์ใหญ่สีทองอร่าม และล่าสุดนั้นได้มีการค้นพบพระสารีริกธาตุอยู่ใต้เจดีย์โดยบังเอิญ ซึ่งเป็นพระบรมสาริรีกธาตุช่วงข้อที่มีความสมบูรณ์มาก ได้รับการตรวจสอบและทางวัดได้ขอเก็บรักษาไว้ที่วัด นักท่องเที่ยวสามารถแวะชมได้ทุกวัน เวลา  08.00   16.30 วัดมุงเมืองนั้นเป็นหนึ่งในเส้นทางนั่งสามล้อผ่อวัด ไหว้พระ 9 เมืองเชียงราย

Nearby Location: ตั้งอยู่ที่ถนนอุตรกิจ ตำบลเวียง เมืองเชียงราย 
Address: หมู่ที่ 1
Region: ภาคเหนือ
Alley: 
Road: อุตรกิจ
Subdistrict: 
District: เมืองเชียงราย
Province: เชียงราย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 5371 7097
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.910394938868254,99.82890129089355
UUID: 9e731f17-a7b9-4298-b357-957e1ad15d0e
Created Date: 2024-09-23
Updated Date: 2024-09-23
URL: 
Published Date: 