Title: บ้านชลสุวรรณ (Ban Chonsuwanna)
Content: บ้านชลสุวรรณ สปาไทยแท้ศาสตร์แห่งการพักผ่อนที่แท้จริงของเชียงราย เกิดขึ้นจากแนวคิดของ  คุณปุ้ย กนกวรรณ และคุณเมย์สุชล ปัญญาฟู  เจ้าของ  บ้านชลสุวรรณ  ที่มองเห็นคุณค่าของภูมิปัญญาชาวบ้าน ในการเลือกใช้สมุนไพรโบราณ บวกกับความรู้ ความสนใจและประสบการณ์ที่ยาวนานด้านสปา จึงทำให้ความฝันของคุณปุ้ยที่ต้องการให้คนทั่วไปได้สัมผัสกับสปาที่มีคุณภาพที่เป็นศาสตร์ของการผ่อนคลายที่แท้จริงทั้งผลิตภัณฑ์และการบริการที่มีมาตรฐานเทียบเท่ามาตรฐานระดับโรงแรมห้าดาว บ้านชลสุวรรณตั้งอยู่บนเนื้อที่ 300 ตารางวา ในซอย 18 มิถุนา ใจกลางเมืองเชียงราย โดยมีสถาปัตยกรรมแบบล้านนาประยุกต์ ตามแบบสมัยรัชกาลที่ 5 ตกแต่งภายในด้วยบายศรีสู่ขวัญ ดอกไม้ และสมุนไพรไทย ทำให้ภายในบ้านอบอวลไปด้วยกลิ่นหอมจากธรรมชาติ ทำให้ผู้มาใช้บริการรู้สึกผ่อนคลายตั้งแต่ก้าวเข้าสู่บ้านชลสุวรรณ สำหรับโปรแกรมที่มีให้บริการก็มีให้เลือกหลากหลาย ทั้งนวดแผนไทย นวดสปาอโรม่า ขัดผิว อาบน้ำแร่ แช่น้ำนม นวดประคบสมุนไพร  หม้อเกลืออบ  ศาสตร์ดั้งเดิมที่บ้านชลสุวรรณเลือก นอกจากการนวดสปาและการบำบัดต่างๆ ที่เราคุ้นเคยกันดีแล้ว สิ่งที่ทำให้สปาของบ้านชลสุวรรณแตกต่างคือการใช้หม้อเกลือสะตุ ซึ่งคุณปุ้ยเลือกใช้แทนลูกประคบที่ใช้กันโดยทั่วไป การใช้เกลือสะตุให้ได้ผลนั้น เคล็ดลับสำคัญอยู่ที่วิธีการสะตุและการเลือกใช้สมุนไพรไทย โดยคุณปุ้ยได้ใช้ความรู้ด้านสมุนไพรที่มีอยู่และศึกษาเพิ่มเติมมาโดยตลอด ดังนั้นเกลือสะตุของบ้านชลสุวรรณจะมีสูตรเฉพาะที่รักษากลิ่นสมุนไพรได้ยาวนานในการบำบัดแต่ละครั้ง จึงรับประกันได้ว่าเกลือสะตุของที่นี่มีความพิเศษกว่า นอกจากนี้ยังมีบริการอาหารเพื่อสุขภาพ รสชาติเฉพาะของบ้านชลสุวรรณ รวมไปถึงมีน้ำผลไม้ดีท็อกซ์ ที่มีให้เลือกถึง 4 รส ซึ่งมีวิธีการทำแตกต่างจากสูตรดีท็อกซ์ทั่วไปอีกเช่นกัน และขนมหวานของที่นี่ใช้ขนมไทยทั้งหมด เรียกได้ว่าตลอดเวลาที่อยู่บ้านชลสุวรรณ เราจะได้รับการดูแลตั้งแต่ภายนอกจนถึงการบำบัดภายในเลยทีเดียว เรียกว่าบริการดีทุกระดับประทับใจสุดๆ

Nearby Location: อยู่ที่ซอย 18 มิถุนา ตำบลรอบเวียง เมืองเชียงราย
Address: 139/1
Region: ภาคเหนือ
Alley: 18 มิถุนา
Road:  
Subdistrict: ดอยลาน
District: เมืองเชียงราย
Province: เชียงราย
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: สุขภาพและความงาม
Facilities Contact: 
Telephone: 08 1025 9566
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 0
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.8947185, 99.836108
UUID: f96792ec-179f-4439-bbf9-1cc27c0e8156
Created Date: 2024-09-23
Updated Date: 2024-09-23
URL: 
Published Date: 