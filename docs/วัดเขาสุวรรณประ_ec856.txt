Title: วัดเขาสุวรรณประดิษฐ์ (Wat Khao Suwan Pradit)
Content: วัดเขาสุวรรณประดิษฐ์ เดิมเรียกว่า  วัดเขาล้าน  ซึ่งอยู่เนินบ้านท้องไมเป็นเนินโล่งเตียน จึงเรียกว่า  เขาล้าน  ชาวบ้านมีความเชื่อว่าเป็นที่สถิตของพ่อท่านยอดเขา ซึ่งเป็นเทพยดารักษาเขาล้านและดินแดนโดยรอบ ดำเนินการสร้างวัดเขาล้านโดยอาจารย์ทอง ท่านเป็นชาวจังหวัดสงขลาและเป็นเจ้าอาวาสองค์แรก ท่านได้มรณภาพเมื่อปี พ.ศ.2500 ต่อมาพระเดชพระคุณพระราชรัตนกวี อดีตเจ้าคณะจังหวัดสุราษฎร์ธานี ได้เปลี่ยนชื่อวัดเป็น  วัดเขาสุวรรณประดิษฐ์  เพื่อความเป็นสิริมงคล นามเมื่อแปลได้ความหมายว่า วัดที่อาจารย์ทองสร้างขึ้นที่ภูเขา วัดเขาสุวรรณประดิษฐ์ สังกัดคณะสงฆ์มหานิกาย ตั้งวัดเมื่อพุทธศักราช 2460 ได้รับพระราชทานวิสุงคามสีมา เมื่อวันที่ 31 กรกฎาคม พ.ศ.2596 และได้รับการผูกพัทธสีมา เมื่อพุทธศักราช 2500 เนื้อที่ 99 ไร่ 2 งาน 70 ตารางวา มีเนื้อที่ธรณีสงฆ์ จำนวน 3 แปลง 82 ไร่ 3 งาน 60 ตารางวา ตั้งอยู่ตำบลปากแพรก ปูชนียวัตถุที่สำคัญของวัด ได้แก่ พระประธานเนื้อโลหะสมัยอยุธยา พระพุทธรูปทรงเครื่อง (สำหรับใช้ประจำเรือพระ ) พระบรมสารีริกธาตุ บรรจุในพระเจดีย์จตุรมุข พระพุทธบาทจำลอง อนุสาวรีย์พระวรวงศ์เธอพระองค์เจ้าวิภาวดีรังสิต โดยมีเจ้าอาวาสปกครอง 3 องค์ คือ.พระอธิการทอง อินทสุวณโณ พ.ศ.2460 &ndash; 2500 พระกิตติมงคลพิพัฒน์ (หลวงพ่อจ้อย) 2500 2536 และปัจจุบันพระครูสุวรรณพิพัฒน์ เป็นเจ้าอาวาส และดำรงตำแหน่งเจ้าคณะตำบลดอนสัก วัดเขาสุวรรณประดิษฐ์ ชั้นบนสุดของวัดเป็นที่เก็บพระบรมสารีริกธาตุ เจดีย์ตั้งอยู่บนยอดเขา บรรยากาศเงียบสงบร่มรื่น สามารถมองเห็นวิวในมุมสูงได้อย่างสวยงาม ของอำเภอดอนสักและเกาะต่าง ๆ นับเป็นสถานที่ท่องเที่ยวที่สำคัญแห่งหนึ่งของอำเภอดอนสัก และเป็นศูนย์รวมในการประกอบพิธีกรรมต่าง ๆ ตลอดทั้งประเพณีของชาวดอนสัก

Nearby Location: อยู่ห่างจากชุมชนอำเภอดอนสัก 1 กิโลเมตร ตามเส้นทางสุราษฎร์ธานี นครศรีธรรมราช (ทางหลวงหมายเลข 401) 
Address: หมู่ 5
Region: ภาคใต้
Alley:  
Road:  
Subdistrict: ดอนสัก
District: ดอนสัก
Province: สุราษฎร์ธานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 081 476 4225
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00   16.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 9.321765931260533,99.68371195233154
UUID: afdd7b2e-a0a8-43c2-af7a-e9c9672ce296
Created Date: 2024-09-23
Updated Date: 2024-09-23
URL: 
Published Date: 