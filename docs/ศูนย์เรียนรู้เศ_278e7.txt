Title: ศูนย์เรียนรู้เศรษฐกิจพอเพียงด้านวนเกษตร (Sufficiency Economy of Agroforestry Farming System Learning Center)
Content: ศูนย์เรียนรู้เศรษฐกิจพอเพียงด้านวนเกษตร 
Sufficiency Economy of Agroforestry Farming System Learning Center 
วัตถุประสงค์ 
ศูนย์เรียนรู้เศรษฐกิจพอเพียงด้านวนเกษตร ได้รับการสนับสนุนจากศูนย์ศึกษาการพัฒนาเขาหินซ้อนอันเนื่องมาจากพระราชดำริ ร่วมกับ สำนักงานคณะกรรมการพิเศษเพื่อประสานงานโครงการอันเนื่องมาจากพระราชดำริ (สำนักงาน กปร.) จัดตั้งขึ้นเพื่อถ่ายทอดองค์ความรู้เกี่ยวกับการทำเกษตรกรรมระบบวนเกษตร รวมทั้งความรู้เกี่ยวกับการแปรรูปผลผลิตให้เกิดประโยชน์อย่างยั่งยืน ทั้งอาหาร ยา ของใช้ และสมุนไพร เพื่อใช้ในชีวิตประจำวัน ตลอดจนการพัฒนาผลิตภัณฑ์เพื่อนำไปจำหน่ายสร้างรายได้เพิ่มให้กับครัวเรือน เน้นองค์ความรู้การทำเกษตรแบบผสมผสาน การพัฒนาคน ความรู้ และทรัพยากรให้สอดคล้องกับสภาพการณ์ปัจจุบัน และมีวิถีชีวิตที่พึ่งพาตนเองได้ตามแนวทางเศรษฐกิจพอเพียง 
ประวัติความเป็นมา ศูนย์เรียนรู้เศรษฐกิจพอเพียงด้านวนเกษตร 
จากความสำเร็จในการผลิกฟื้นวิถีชีวิตการทำเกษตรกรรมเชิงเดี่ยวที่สร้างภาระหนี้สิน มาเป็นเกษตรกรรมระบบวนเกษตรที่สามารถพึ่งพาตนเองได้ของผู้ใหญ่วิบูลย์ เข็มเฉลิม ตั้งแต่ปี พ.ศ. 2520 และได้บ่มเพาะเมล็ดพันธุ์คนรุ่นใหม่ เพื่อทำหน้าที่เป็นพี่เลี้ยง ถ่ายทอดองค์ความรู้ด้านวนเกษตรให้แก่ชาวบ้าน และบุคคลที่สนใจ จนเกิดเป็นกลุ่มเครือข่ายวนเกษตรป่าตะวันออกขึ้น 
นางสาวชลชญา ชาญรวินท์ หนึ่งในเมล็ดพันธุ์คนรุ่นใหม่ที่เติบโตอย่างแข็งแรงขึ้นในวิถีวนเกษตร ร่วมกับกลุ่มเพื่อนที่เป็นลูกศิษย์ของผู้ใหญ่วิบูลย์ เข็มเฉลิม ได้ทำการค้นคว้า วิจัย ทดลองและพัฒนารูปแบบวิถีชีวิตชาววนเกษตร รวมทั้งสานต่อแนวคิดในการถ่ายทอดองค์ความรู้ให้กับชาวบ้านในท้องถิ่นและผู้ที่สนใจมาอย่างต่อเนื่อง จนได้รับการสนับสนุนจากศูนย์ศึกษาการพัฒนาเขาหินซ้อนอันเนื่องมาจากพระราชดำริ ร่วมกับ สำนักงานคณะกรรมการพิเศษเพื่อประสานงานโครงการอันเนื่องมาจากพระราชดำริ (สำนักงาน กปร.) ให้จัดตั้งศูนย์เรียนรู้เศรษฐกิจพอเพียงด้านวนเกษตรขึ้น เพื่อเป็นศูนย์กลางในการกระจายความรู้ และสืบทอดภูมิปัญญาท้องถิ่นตามแนวทางเศรษฐกิจพอเพียงที่สอดคล้องกับสภาพสังคมและเศรษฐกิจในปัจจุบัน โดยศูนย์เรียนรู้เศรษฐกิจพอเพียงด้านวนเกษตร ตั้งอยู่ที่เลขที่ 92/2 หมู่ 6 บ้านนาน้อย ตำบลเกาะขนุน อำเภอพนมสารคาม จังหวัดฉะเชิงเทรา เริ่มดำเนินการเมื่อวันที่ 30 พฤศจิกายน 2563 
แนวความคิด 
การทำเกษตรกรรมระบบวนเกษตร เป็นการสร้างระบบเกษตรให้มีลักษณะเลียนแบบระบบนิเวศป่าธรรมชาติ ปลูกไม้ยืนต้น พืชสมุนไพร และเลี้ยงสัตว์ผสมผสานกัน ตลอดจนการเก็บเกี่ยวผลผลิตมาใช้ประโยชน์อย่างยั่งยืน โดยแปรรูปผลิตผลเป็นผลิตภัณฑ์พื้นบ้าน เช่น อาหาร ของใช้ และยาสมุนไพร เพื่อใช้ในชีวิตประจำวัน ทดลองใช้เอง ปรับปรุงและพัฒนาจนมีคุณภาพ และมีปริมาณมากจนสามารถนำออกจำหน่ายเพื่อสร้างรายได้ให้กับครอบครัวอีกทางหนึ่ง 
รูปแบบการดำเนินงานของศูนย์เรียนรู้เศรษฐกิจพอเพียงด้านวนเกษตร เป็นการถ่ายทอดองค์ความรู้ด้านการทำวนเกษตร และสืบทอดภูมิปัญญาท้องถิ่น ผสมผสานการพัฒนา คน ความรู้ ทรัพยากร เพื่อให้สามารถดำเนินวิถีชีวิตแบบพึ่งพาตนเองได้อย่างยั่งยืน มีแรงบันดาลใจ มีความคิดสร้างสรรค์ในการใช้ชีวิต มีความเชื่อมั่นในวิถีพึ่งพาตนเองตามแนวทางเศรษฐกิจพอเพียง 
กิจกรรม 
&bull; เป็นแหล่งเรียนรู้วิถีชีวิตและการทำเกษตรกรรมระบบวนเกษตร 
&bull; เป็นสถานที่พบปะ แลกเปลี่ยนความรู้ ความคิดเห็น และประสบการณ์เกี่ยวกับการทำเกษตรกรรมระบบวนเกษตร และการทำเกษตรในแนวทางต่างๆ 
&bull; เป็นสถานที่ฝึกอบรมการแปรรูปผลิตผลทางการเกษตร 
&bull; เป็นศูนย์กลางในการพัฒนาผลิตภัณฑ์ของชุมชน เพื่อต่อยอดสู่ช่องทางการจำหน่ายมากขึ้น 
&bull; เป็นศูนย์กลางในการดำเนินกิจกรรมอื่นๆ เช่น เป็นศูนย์จัดจำหน่ายผลิตภัณฑ์ชุมชน เป็นพื้นที่รวมกลุ่มทำกิจกรรมของเครือข่ายวนเกษตรและผู้ที่สนใจ เป็นต้น

Nearby Location: 
Address: 92/2 ม.6 บ้านนาน้อย
Region: ภาคตะวันออก
Alley:  
Road:  
Subdistrict: เกาะขนุน
District: พนมสารคาม
Province: ฉะเชิงเทรา
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์การเรียนรู้ฯ (เกี่ยวกับกิจกรรม ผลิตภัณฑ์ และภูมิปัญญาในท้องถิ่น)
Facilities Contact: 
Telephone: 062 426 2565
Email: wanakasetLC@gmail.com
Website: 
Facebook: https://www.facebook.com/AgroforestryFarmingSystem/
Instagram: 
Line: 
TikTok: 
YouTube: 
Start-End: วันจันทร์ : ปิด
วันอังคาร : 09:00   17:00
วันพุธ : 09:00   17:00
วันพฤหัสบดี : 09:00   17:00
วันศุกร์ : 09:00   17:00
วันเสาร์: 09:00   17:00
วันอาทิตย์ : 08:00   17:00
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.6841764, 101.4117244
UUID: 4c6624db-e2c9-4836-874e-00637d3e32e5
Created Date: 2024-09-23
Updated Date: 2024-09-23
URL: 
Published Date: 