Title: ราชธานีอโศก (The Ratchathani Asoke Buddhist Center)
Content: หมู่บ้านราชธานีอโศก่อตั้งเมื่อ พ.ศ. 2539 มีพื้นที่ประมาณ 550 ไร่ ประกอบด้วยส่วนของบ้านเรือนประชาชน ส่วนของวัดชื่อว่าพุทธสถานราชธานีอโศก โรงเรียน 2 แห่งคือ โรงเรียนสัมมาสิกขาราชธานีอโศก เปิดสอนตั้งแต่ระดับประถมศึกษาปีที่ 1 ถึงมัธยมศึกษาปีที่ 6 และโรงเรียนสัมมาชีวสิกขาราชธานีอโศก เปิดสอนระดับ ประกาศนียบัตรวิชาชีพสาขาช่างยนต์ สาธารณูปโภคของภาครัฐที่เข้าถึงชุมชนมีเพียงไฟฟ้าจากการไฟฟ้าส่วนภูมิภาคเพียงอย่างเดียว ไม่มีรถประจำทางสายใดผ่าน การเข้าถึงสาธารณูปโภคและการดูแลความเป็นอยู่ของสมาชิกหมู่บ้านจึงเกิดจากการร่วมมือกันบริหารทรัพยากรในชุมชนในรูปแบบของคณะกรรมการชุมชน เช่น น้ำดื่มน้ำใช้เกิดจากการร่วมมือกันของสมาชิกหมู่บ้านโดยการนำน้ำซึมใต้ดินที่เรียกว่าน้ำซับมาสร้างเป็นระบบประปาหมู่บ้าน ทุกบ้านใช้ไฟฟ้าที่แรงดัน 100 โวลท์ มีโรงครัวกลางที่ทำอาหารเลี้ยงทุกคนทุกมื้อ โดยสมาชิกไม่เสียค่าใช้จ่ายใดๆ สมาชิกของหมู่บ้านทุกคนมารับประทานอาหารมังสวิรัติ ถือศีล 5 เป็นอย่างต่ำ ฝึกปฏิบัติการดำรงชีวิตแบบเรียบง่าย แต่งตัวคล้ายกันคือสวมเสื้อแขนกระบอก ฝ่ายชายสวมกางเกงทรงไทยใหญ่ ฝ่ายหญิงสวมผ้าถุง นิยมเสื้อผ้าสีน้ำเงิน ดำ หรือน้ำตาล ส่วนใหญ่เดินเท้าเปล่า ไม่ใส่เครื่องประดับ ไม่แต่งหน้า ทุกคนอาสาทำงานโดยไม่รับเงินเดือนและรับผิดชอบงานตามความสมัครใจ แผนกการทำงานเกิดตามความจำเป็นและนโยบายของหมู่บ้าน เรียกแผนกการทำงานต่างๆว่าฐานงาน เช่น ฐานงานกสิกรรมไร้สารพิษ ฐานงานการศึกษาบุญนิยม ฐานงานสื่อสารบุญนิยม ฐานงานโรงครัว ฐานงานโรงสี เป็นต้น มักเรียกผู้ที่เป็นหลักในฐานงานว่าแม่ฐานหรือพ่อฐาน เรียกผู้ที่มาช่วยงานว่าลูกฐาน รายได้และค่าใช้จ่ายของฐานงานต่างๆคิดเป็นรายได้ ค่าใช้จ่ายส่วนกลางของหมู่บ้าน

Nearby Location: ตั้งอยู่ที่ตำบลบุ่งไหม อำเภอวารินชำราบ
Address: หมู่ 10 บ้านราชธานีอโศก
Region: ภาคตะวันออกเฉียงเหนือ
Alley: 
Road: สถิตนิมานกาล
Subdistrict: คำขวาง
District: วารินชำราบ
Province: อุบลราชธานี
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: สถานปฏิบัติธรรม
Facilities Contact: 
Telephone: 08 8599 3903,08 8564 3947,09 0860 9262
Email: 
Website: www.facebook.com/RatchathaniAsoke/?ref=page_internal
Facebook: 
Instagram: 
Line: 
TikTok: 
YouTube: 
Start-End: ทุกวัน 06.00 18.00น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 15.226120129999074,104.90257375764463
UUID: f9d07083-7035-443c-bd76-96b2e4b84722
Created Date: 2024-09-23
Updated Date: 2024-09-23
URL: 
Published Date: 