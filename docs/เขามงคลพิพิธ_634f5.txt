Title: เขามงคลพิพิธ
Content: เขามงคงพิพิธตั้งอยู่ถนนพิพิธคีรี หรือภาษามาลายูท้องถิ่นเรียกว่า "บาตูตอกอ"ตั้งอยู่ที่ ๓๓ 
ถ.พิพิธคีรี ต.บางนาค อ.เมือง จ.นราธิวาสลักษณะของสถานที่เป็นเนินเขาเตี้ยๆ อยู่ในเขตวัด
บางนรา ลักษณะเป็นโขดหินน้อยใหญ่ซ้อนเรียงกันเป็นกอง ในปี พ.ศ.๒๔๙๘ 
หลวงพ่อดี ปรกฺกโม ผู้ซึ่งริเริ่มสร้างวัดบางนราผู้หนึ่ง พร้อมด้วยบรรดาศิษยานุศิษย์ ได้ดำเนินการก่อสร้างพระพุทธรูปพระสังกัจจายน์และ่สิ่งก่อสร้างอื่นๆ ทั้งข้างบนและที่เชิงเขาอีกมาก พ.ศ.๒๔๙๙ สมาคมจีนแต้จิ๋วได้มาขอก่อสร้าง "ศาลเจ้าโก้วเล้งจี่" ที่บริเวณเชิงเขาด้านหน้า และได้ต่อเติมอีกในภายหลัง พ.ศ.๒๕๐๑ พระพินิตสมณการ เจ้าอาวาสวัดบางนราได้ริเริ่มสร้างพระพุทธไสยาสน์และได้มีผู้มีจิตศรัทธาจัดสร้างพระนพเคราะห์ประจำวันเกิดจำนวน ๙ องค์ ตลอดทั้งรูปจำลองของพระราชสามนตโมลี และพระไพโรจน์นราธิุคุณ อดีตเจ้าอาวาสวัดบางนราและเจ้าคณะจังหวัดนราธิวาสอยู่ด้านหน้าของพระพุทธไสยาสน์พร้อมกันนี้นายอีโป๊ แซ่ตั้ง ได้สร้างบันใดเพื่อใช้ขึ้นบนเนินเขาและสิ่งก่อสร้างอื่นอีกมาก นอกจากนี้คณะที่สร้างพระพุทธบาทจำลองได้ขอจำลองรูปหลวงพ่อทวดเหยียบน้ำทะเลจืด 
วัดช้างให้ โดยพระครูวิสัยโสภณ เป็นผู้นำมาประดิษฐานไว้ที่ด้านหน้าของพระพุทธบาทจำลองให้ชาวนราธิวาสได้บูชาและในปี พ.ศ.๒๕๐๓ นางสาวแฉล้ม อโนมะศิริ ได้นำพระพุทธรูปจากยอดเขามงคงพิพิธมาประดิษฐานที่ยอดเขาแห่งนี้ด้วย เนื่องจากสภาพแวดล้อมและสิ่งก่อสร้างต่างๆ ทั้งบนและเชิงเขามงคลพิพิธแห่งนี้ได้ทรุดโทรมมาก มีความจำเป็นอย่างยิ่งที่จะต้องทำการปฏิสังขรณ์ จึงได้มีโครงการทอดผ้าป่าสามัคคีขึ้น โดยมี พ.ต.ชอบ มงคลรัตน์ รองผู้ว่าราชการจังหวัดนราธิวาส เป็นประธานกรรมการ ได้ทอดในวันที่ ๒๕ กุมภาพันธ์ พ.ศ.๒๕๒๗ เพื่อหาทุนปฏิสังขรณ์เนินเขาแห่งนี้ให้เป็นปูชนียสถาน ตลอดทั้งมรดกทางประวัติศาสตร์และสถานที่พักผ่อนหย่อนใจของชาวนราธิวาส

Nearby Location: ตั้งอยู่ถนนพิพิธคีรี ในเขตวัดบางนรา ตำบลบางนาค ห่างจากตัวเมืองไปตามถนนสายพิชิตบำรุงประมาณ 1 กิโลเมตร
Address: เลขที่ 33 
Region: ภาคใต้
Alley: 
Road: พิพิธคีรี
Subdistrict: 
District: เมืองนราธิวาส
Province: นราธิวาส
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 073 511433
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 07.00 18.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 6.4249625, 101.8207991
UUID: 3a63cabc-6841-4fa1-89ee-c844f91f6a06
Created Date: 2024-09-23
Updated Date: 2024-09-23
URL: 
Published Date: 