Title: วนอุทยานวังสามหมอ (Wang Sam Mo Forest Park)
Content: วนอุทยานวังสามหมอ อยู่ในท้องที่ตำบลหนองกุงทับม้า อำเภอวังสามหมอ จังหวัดอุดรธานี อยู่ในเขตป่าสงวนแห่งชาติป่ามะยาว ป่าหัวนาคำ ป่าหนองกุงทับม้า ป่านายูงและป่าหนองหญ้าไซ มีเนื้อที่ประมาณ 1,800 ไร่ โดยกรมป่าไม้ได้ประกาศจัดตั้งเป็นวนอุทยานเมื่อวันที่ 19 มกราคม 2527 มีอาณาเขตติดต่อดังนี้ 

ทิศเหนือ จดห้วยจาภูวัว 
ทิศใต้ จดภูนาตูมและห้วยคำมะยูง 
ทิศตะวันออก จดห้วยลำพันชาติ 
ทิศตะวันตก จดห้วยคำมากภูดงครองและห้วยหินแตก 

ลักษณะภูมิประเทศเป็นที่ราบ สภาพป่าทั่วไปเป็นป่าแดง หรือป่าเต็งรัง ยาง และตะเคียนทอง มีลำห้วย เกาะ แก่งที่มีน้ำไหลตลอดทั้งปี สัตว์ป่าที่พบเห็น ได้แก่ บ่าง อีเห็น ชะมด นกเปล้า เป็นต้น  จุดเด่นที่น่าสนใจภายในวนอุทยานฯ ได้แก่ วังใหญ่  เป็นวังน้ำขนาดใหญ่ที่มีน้ำไหลตลอดทั้งปี มีลำห้วยลำพันชาติไหลผ่าน มีแก่งหิน โขดหิน บรรยากาศเย็นสบายเหมาะแก่การพักผ่อน ที่วังใหญ่สามารถลงเล่นน้ำ ล่องแก่ง พายเรือ และตกปลาได้ เหมาะแก่การพักผ่อน แก่งมนน้อย  จากวังใหญ่เดินตามทางริมห้วยลำพันชาติไปตามทางเลียบลำน้ำประมาณ 800 เมตร จะพบเกาะแก่ง โขดหินที่เกิดจากการกัดเซาะของน้ำ บางช่วงเกิดเป็นน้ำตกที่สวยงาม  แก่งหินฮอม  จากแก่งวังมนน้อยไปประมาณ 100 เมตร เป็นแก่งหินขนาดใหญ่ต่างระดับ โดยเฉพาะช่วงฤดูฝนมีน้ำไหลมากทำให้เกิดเสียงดังก้องไปไกล  นอกจากนี้ยังมีเกาะแก่งหิน วังน้ำอีกหลายแห่ง เช่น แก่งขาน วังแก่งขาม วังหมากลำ  สถานที่พัก  ทางวนอุทยานวังสามหมอกไม่มีบริการบ้านพักสำหรับนักท่องเที่ยว หากนักท่องเที่ยวมีความประสงค์ที่จะเดินทางไปพักแรม หรือทัศนศึกษา จะต้องนำเต็นท์ไปเอง และควรติดต่อขออนุญาตก่อนล่วงหน้าได้ที่ หัวหน้าวนอุทยานวังสามหมอ หรือติดต่อสอบถามข้อมูลได้ที่กรมอุทยานแห่งชาติ สัตว์ป่า และพันธุ์พืช โทร. 0 2562 0760

Nearby Location: ตั้งอยู่ตำบลหนองกุงทับม้า ในเขตป่าสงวนแห่งชาติ  ห่างจากที่ว่าการอำเภอวังสามหมอ 20 กิโลเมตร
Address: 
Region: ภาคตะวันออกเฉียงเหนือ
Alley: 
Road: 
Subdistrict: 
District: วังสามหมอ
Province: อุดรธานี
Category: แหล่งท่องเที่ยวทางธรรมชาติ
Sub Type: วนอุทยาน
Facilities Contact: 
Telephone: 08 0767 8816
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 – 16.00 น.

Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.156669523214664,103.56731339257817
UUID: 38517d29-0cc4-4614-8ecd-516a18423876
Created Date: 2024-09-23
Updated Date: 2024-09-23
URL: 
Published Date: 