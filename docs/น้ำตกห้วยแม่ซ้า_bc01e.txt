Title: น้ำตกห้วยแม่ซ้าย (Huai Mae Sai Waterfall)
Content: น้ำตกห้วยแม่ซ้าย อยู่บริเวณ หมู่ 11 บ้านห้วยแม่ซ้าย (บ้านจะแล) ตำบลแม่ยาว อำเภอเมือง จังหวัดเชียงราย ห่างจากตัวเมือง 20 กม. (เส้นทางร่องเสือเต้น &ndash; ห้วยขม ) อยู่ในเขต อช. ลำน้ำกก แต่เส้นทางเข้าสู่ตัวน้ำตกค่อนข้างไกลและทุรกันดารเหมาะสำหรับรถกระบะ หรือรถขับเคลื่อนสี่ล้อเท่านั้น นักท่องเที่ยวนิยมไปเที่ยวน้ำตกด้วยการนั่งช้างจากบ้านกะเหรี่ยงรวมมิตร สิ่งน่าสนใจ น้ำตกห้วยแม่ซ้ายเป็นน้ำตกขนาดกลาง เกิดจากลำห้วยแม่ซ้าย ซึ่งมีต้นน้ำอยุ่ที่ดอยบ่อ มี 2 ชั้น ห่างกันประมาณ 100 ม. น้ำตกชั้นที่ 1 น้ำตกไหลจากหน้าผาสูง 15 ม. ผ่านโขดหินใหญ่ปกคลุมด้วยเฟิน มอส และตระไคร้เขียวชอุ่ม ส่วนน้ำตกชั้นที่ 2 เป็นหน้าผาสูง 20 ม. ด้านหน้าเป็นแอ่งน้ำใส เย็นฉ่ำ เหมาะสำหรับลงเล่นน้ำ นักท่องเที่ยวต่างชาตินิยมมาท่องเที่ยวมากกว่าคนไทย การเดินทาง   รถยนต์ส่วนตัว ใช้เส้นทางเดียวกับไปบ้านกกะเหรี่ยงรวมมิตร แต่เมื่อถึงสามแยกไปบ้านกะเหรี่ยงให้ขับรถต่อไปตามทางหลัก กม. 11 ใช้เลี้ยวซ้ายไปอีก 8 กม. ช่วงต้นเป็นทางลาดยาง ผ่านบ้านทุ่งหลวง จากนั้นเป็นทางลูกรังอัดค่อนข้างขรุขระผ่านบ้านอาข่า สวนป่าแม่ยาว จนถึงบ้านลาหู่จะแล มีทางแยกซ้ายขึ้นเนินชันเป็นทางดิน ต้องใช้รถกระบะขับเคลื่อนสี่ล้อหรือรถกระบะแรงดีไปอีก 2 กม.   รถรับจ้าง เหมารถสายเชียงราย แม่ยาว เพราะคนขับจะชำนาญทาง   ขี่ช้าง ขี่ช้างจากบ้านกะเหรี่ยงรวมมิตรโดยจะพาเดินเที่ยวชมป่า ไปจนถึงบ้านชาวเขาเผ่าเย้า บ้านห้วยแม่ซ้าย และต้องเดินต่ออีก 100 ม. จนถึงน้ำตก

Nearby Location: บ้านห้วยแม่ซ้าย (บ้านจะแล) ตำบลแม่ยาว ห่างจากเมืองเชียงราย 20 กิโลเมตร ใกล้จุดชมวิวยอดบ่อ  
Address: หมู่ 11 บ้านห้วยแม่ซ้าย
Region: ภาคเหนือ
Alley: 
Road: ร่องเสือเต้น ห้วยขม
Subdistrict: แม่ยาว
District: เมืองเชียงราย
Province: เชียงราย
Category: แหล่งท่องเที่ยวทางธรรมชาติ
Sub Type: น้ำตก
Facilities Contact: 
Telephone: 0 5373 7359
Email: 
Website: www.maeyao.go.th/index.php
Facebook: 
Instagram: 
Line: 
TikTok: 
YouTube: 
Start-End: เปิด 24 ชั่วโมง
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 20.0045192, 99.7167774
UUID: 93623bd1-e467-484a-85c5-85dee4b23662
Created Date: 2024-09-23
Updated Date: 2024-09-23
URL: 
Published Date: 