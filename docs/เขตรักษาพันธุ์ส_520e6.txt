Title: เขตรักษาพันธุ์สัตว์ป่าควนแม่ยายหม่อน (Khuan Maeyai Mon Wildlife Sanctuary)
Content: ป่าสมบูรณ์ เป็นพื้นที่ป่าต้นน้ำลำธาร มีสัตว์ป่าหลายชนิดโดยเฉพาะเลียงผา ช้างป่า ชะนี ค่าง ชะมด เม่น กระจง อาศัยอยู่จำนวนมาก มีบึงน้ำขนาดใหญ่ มีป่าผืนใหญ่ล้อมรอบ เนื้อที่ประมาณ 290,000 ไร่ หรือประมาณ 476.32 ตารางกิโลเมตร
ทรัพยากรป่าไม้ : ในพื้นที่เขตรักษาพันธุ์สัตว์ป่าควนแม่ยายหม่อน เป็นป่าไม้ประเภทป่าดิบชื้น มีเนื้อที่ 287,033 ไร่ คิดเป็น 98.97 เปอร์เซนต์ ป่าไม้ประเภทป่าเสื่อมโทรม(ที่ถูกบุกรุก)มีเนื้อที่ 775 ไร่คิดเป็น 0.27 เปอร์เซนต์ ป่าไม้ประเภทพื้นที่เกษตรและพื้นที่ชุมชน มีเนื้อที่ 2,192 ไร่ คิดเป็น 0.76 เปอร์เซนต์ เนื่องจากในเขตพื้นที่นี้ ดินมีความอุดมสมบูรณ์ จึงทำให้มีพรรณไม้น้อยใหญ่นานาชนิด พรรณไม้ที่สำคัญ ได้แก่ ตะเคียนหิน กะบาก ยางนา จำปา ไข่เขียว ตาเสือ หลุมพอ เสียดช่อ อินทนิล ส้าน สมอภิเภก มะเม่า ก่อ แซะ มะเฟืองช้าง ไทรย้อยใบคู่ ทรหิน สะตอ มะปริงและ เต่าร้าง สำหรับพรรณไม้ที่เป็นอาหารของสัตว์ป่าได้แก่ มะกอกป่า ไทร มะม่วงป่า พะเนียง กระท้อนป่า มะหาด หว้า ขนุนป่า ไผ่ผาก ระกำ และ หวาย เป็นต้น และพรรณไม้พื้นล่างต่าง ๆ หลายชนิด เช่น ปาล์ม เฟิร์น และกล้วยไม้ เป็นต้น
ทรัพยากรสัตว์ป่า : นกมี 115 ชนิด สัตว์จำพวกเลี้ยงลูกด้วยนมมี 80 ชนิด สัตว์จำพวกเลื้อยคลาน มี 42 ชนิด สัตว์จำพวกสะเทินน้ำสะเทินบกมี 3 ชนิดแมลงมี 6 ชนิด ปลามี 27 ชนิด เนื่องจากสภาพป่าเป็นป่าดงดิบชื้นที่อุดมสมบูรณ์ เคยมีสัตว์ป่าต่างๆ มากมาย ปัจจุบันป่าถูกทำลายไปมากและเหลือสัตว์ป่าพอประมาณ จากการสำรวจเบื้องต้นและสอบถามจากชาวบ้าน ทราบว่า ยังพอมีสัตว์ป่าที่คงเหลืออยู่ คือ หมี ช้างป่า เลียงผา กระทิง อีเก้ง สมเสร็จ เสือดาว กวาง มีปริมาณน้อยและอยู่ในสภาพถูกคุกคาม นอกจากนี้ยังมี ชะนี ลิง ค่าง กระจง เสือปลา หมูป่า ไก่ป่า อีเห็น แมวดาว และนกชนิดต่าง ๆ เท่าที่สำรวจพบมี เหยี่ยวรุ้ง นกกวัก นกตบยุง นกกางเขนดง นกเปล้า สัตว์เลื้อยคลานและสัตว์สะเทินน้ำสะเทินบกที่สำคัญได้แก่ ตะกวด เหี้ย เห่าช้าง งูชนิดต่างๆ เช่น งูเหลือม งูกะปะ งูจงอาง งูเขียว งูเขียวหางไหม้ เป็นต้น นอกจากนี้ยังสำรวจพบ ผึ้งหลวง ทำรังอยู่ที่ต้นยวนผึ้งอีกส่วนหนึ่งด้วย

Nearby Location: ตั้งอยู่ในเขตป่าสงวนแห่งชาติ ตำบลปากทรง อำเภอพะโต๊ะ
Address: หมู่ 3 บ้านบกไฟ
Region: ภาคใต้
Alley: 
Road: หลังสวน ราชกรูด
Subdistrict: 
District: พะโต๊ะ
Province: ชุมพร
Category: แหล่งท่องเที่ยวทางธรรมชาติ
Sub Type: เขตรักษาพันธุ์สัตว์ป่า
Facilities Contact: 
Telephone: 
Email: 
Website: www.dnp.go.th
Facebook: 
Instagram: 
Line: 
TikTok: 
YouTube: 
Start-End: 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 9.81970020367506, 98.83048516784713
UUID: a9dffc27-b968-4b3e-a741-0fef3a9a326a
Created Date: 2024-09-23
Updated Date: 2024-09-23
URL: 
Published Date: 