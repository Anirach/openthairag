Title: พิพิธภัณฑ์ศิลป์แผ่นดิน (Arts of the kingdom)
Content: เป็นสถานที่จัดแสดงนิทรรศการงานฝีมือช่างของสถาบันสิริกิติ์ สวนจิตรดา และผลงานศิลปหัตถกรรมของมูลนิธิส่งเสริมศิลปาชีพ ในสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ภายในพิพิธภัณฑ์ฯ แบ่งการจัดแสดงเป็นหมวดหมู่ โดยมีเครื่องบรรยายส่วนตัว(Audio Guide) พร้อมจอบรรยายและจอทัชสกรีนแสดงข้อมูลต่างๆ ของชิ้นงาน โถงทางเข้า จัดแสดงห้องปีกแมลงทับสีเขียวเหลือบรุ้งวิจิตรสวยงาม ผนังตกแต่งด้วยงานสานย่านลิเภาสอดปีกแมลงทับ ห้องนิทรรศการใหญ่ จัดแสดงงานฝีมือ อาทิ เครื่องเงินเครื่องทอง, ลงยาสี, หมู่เรือพระที่นั่งจำลองจากขบวนเรือพระราชพิธี ประกอบด้วย เรือพระที่นั่งศรีสุพรรณหงศ์ เรือพระที่นั่งมงคลสุบรรณ และเรือพระที่นั่งศรีประภัศรไชย ซึ่งกลางลำเรือประดิษฐานบุษบกทองคำประกอบฉัตร และฉากไม้แกะสลักเรื่องสังข์ทองและหิมพานต์ 
 
 
ชั้น 2 จัดแสดง ฉากถมทองขนาดใหญ่เรื่อง  รามเกียรติ์  บทพระราชนิพนธ์ในสมเด็จพระพุทธเลิศหล้านภาลัย วรรณคดีสำคัญที่ถ่ายทอดผ่านงานถมทองในรูปแบบ 3 มิติ ฉากขนาดใหญ่ 2 ด้าน เป็นงานปักเส้นไหมด้วยวิธีโบราณ โดยใช้เส้นไหมน้อยหรือเส้นเล็กที่สุดของรังไหม ปักไล่ระดับและแสงเงาให้เกิดเป็นภาพที่มีมิติงดงาม ประดับด้วยดิ้นทองเลื่อมระยิบและแก้ว ด้านที่หนึ่งเล่าเรื่อง  หิมพานต์  ด้านที่สองเล่าเรื่อง  อิเหนา  บุษบกมาลา จำลองแบบจากพระที่นั่งบุษบกมาลามหาจักรพรรดิพิมาน ณ พระที่นั่งอมรินทรวินิจฉัย ในพระบรมมหาราชวัง พระที่นั่งจำลอง เช่น พระที่นั่งพุดตานถมทอง สร้างจำลองแบบพระที่นั่งพุดตานจำหลักไม้วังหน้า และพระที่นั่งพุดตานคร่ำทอง สร้างจำลองแบบพระที่นั่งพุดตานจำหลักไม้ที่พระบรมมหาราชวัง เป็นต้น

Nearby Location: 
Address: 
Region: ภาคกลาง
Alley: 
Road: 
Subdistrict: เกาะเกิด
District: บางปะอิน
Province: พระนครศรีอยุธยา
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 0 3535 2995 / 0 3535 5995 / 0 2283 9557
Email: 
Website: http://www.artsofthekingdom.com/
Facebook: https://www.facebook.com/artsofthekingdom
Instagram: 
Line: 
TikTok: 
YouTube: 
Start-End: 10.00 15.30 น. ทุกวันพุธ   วันอาทิตย์ (ปิดวันจันทร์และอังคาร)
Activity: 
Suitable Duration: 
Fee (TH): 150.0
Fee (TH Kid): 75.0
Fee (EN): 150.0
Fee (EN Kid): 75.0
Remark: 
Location: 14.2112253, 100.5498904
UUID: e7b40085-b254-47eb-b353-2e647b5f5451
Created Date: 2024-09-23
Updated Date: 2024-09-23
URL: 
Published Date: 