Title: บ้านคลองนาเกลือ (Ban Khlong Na Kluea)
Content: ล่องเรือ...กินปู ดูวิถีชายคลองน่าชม ที่บ้านคลองนาเกลือ หมู่ 2 : ชุมชนหนึ่งในจังหวัดสมุทรปราการที่ล้อมรอบด้วยธรรมชาติ อากาศบริสุทธิ์ วิถีชีวิตชุมชนชายคลองน่าเที่ยวชม น่าสัมผัสเรียนรู้ คือ บ้านคลองนาเกลือ ตั้งอยู่ที่หมู่ที่ 2 ต.นาเกลือ อ.พระสมุทรเจดีย์ จ.สมุทรปราการ บนเส้นทางท่องเที่ยวสำคัญ หมู่บ้านนี้ได้ชื่อตามชื่อ  คลองนาเกลือ  ที่ไหลผ่านหมู่บ้าน เดิมเคยเป็นท่าขนส่งเกลือซึ่งการทำนาเกลือเคยเป็นเคยเป็นอาชีพหลักของชุมชนละแวกนี้ ปัจจุบันชาวบ้านมีอาชีพประมงพื้นบ้านเป็นหลัก เลี้ยงกุ้ง เลี้ยงปลา เลี้ยงปู เลี้ยงหอยด้วยระบบธรรมชาติ บ้านคลองนาเกลือวันนี้จึงเป็นแหล่งหุ้งหอยปูปลาสดใหม่ปลอดสารพิษ ที่นักท่องเที่ยวไม่ควรพลาดแวะซื้อหา ลองชิม โดยเฉพาะปูทะเลเนื้อแน่นสดๆ จากวัง รวมถึงผลิตภัณฑ์โอทอปที่แปรรูปมาจากผลิตผลและวัตถุดิบพื้นถิ่น เช่น ปลาแดดเดียว กุ้งเหยียด ผลิตภัณฑ์จากใบจากและลูกจาก บ้านคลองนาเกลือยังเป็นแหล่งเรียนรู้ โดยชุมชนจัดให้มีกิจกรรมเรียนรู้หลากหลายไว้บริการนักท่องเที่ยวยิ่งกว่านั้น หากนักท่องเที่ยวต้องการสัมผัสบรรยากาศชายคลองอย่างแท้จริง ชุมชนมีบริการพาล่องเรือรับลมชมวิวหรือล่องเรือกินปูดูวิวชายคลองแล้วแต่ต้องการชมวิถีประมงพื้นบ้าน บรรยากาศปากอ่าวไทย ไปจนถึงสถานที่สำคัญๆ ของอำเภอพระสมุทรเจดีย์ เช่น อู่ทหารเรือ ป้อมพระจุลจอมเกล้า พระสมุทรเจดีย์ วัดสาขลา วัดแหลมฟ้าผ่า วัดคู่สร้าง ไปจนถึงสะพานกาญจนาภิเษก มีบริการที่พักโฮมเสตย์ให้ได้สัมผัสวิถีชุมชนและธรรมชาติชื่นฉ่ำของบ้านชายคลองอีกด้วย

Nearby Location: 46 หมู่2 ศูนย์การเรียนรู้บ้านคลองนาเกลือ
Address: หมู่ 2
Region: ภาคตะวันออก
Alley:  
Road:  
Subdistrict: นาเกลือ
District: พระสมุทรเจดีย์
Province: สมุทรปราการ
Category: แหล่งท่องเที่ยวทางประวัติศาสตร์ และวัฒนธรรม
Sub Type: วิถีชีวิตความเป็นอยู่ (ชุมชน)
Facilities Contact: 
Telephone: 084 6445228 ผู้ใหญ่ปร๊าส / 0851009988 บ้านคลองนาเกลือหมู่2
Email:  
Website:  
Facebook: https://www.facebook.com/BannaKelux
Instagram: 
Line: 
TikTok: 
YouTube: 
Start-End: ทุกวัน เวลา 08.00 17.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 13.5618593, 100.5288123
UUID: 5d23ae16-39b5-4fdb-9670-37ee817badd9
Created Date: 2024-09-23
Updated Date: 2024-09-23
URL: 
Published Date: 