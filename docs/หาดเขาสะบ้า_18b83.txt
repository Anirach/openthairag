Title: หาดเขาสะบ้า
Content: ชายหาดที่ยังคงมีความเป็นธรรมชาติที่สมบูรณ์ ด้านบนชายหาดจะเป็นป่าและภูเขาเล็กๆ ส่วนหน้าชายหาดจะเป็นหาดทรายสลับกับกลุ่มหินที่สุดแปลก มีลักษณะเป็นก้อนหินผิวเรียบทรงแบนรีคล้ายลูกสะบ้า ที่เป็นของละเล่นพื้นบ้าน วางอยู่เป็นแนวบนชายหาด จนคิดกันว่าหินเหล่านี้มาจากไหน และใครเอามาจัดวางไว้ที่นี่ และหินบางส่วนได้ถูกน้ำทะเลซัดกัดกร่อนล้มลงไปตามกาลเวลาไปแล้วเป็นจำนวนมาก ขณะที่ในทะเลหน้าหาดบางช่วงจะมีกลุ่มโขดหินที่เป็นที่อยู่อาศัยของหอยติบ หรือ หอยนางรมพันธุ์เล็ก ที่ชาวบ้านในพื้นที่จะอาศัยช่วงน้ำทะเลลดใช้เหล็กแหลมแซะเปลือกหอยนำตัวหอยกลับมากินและขาย
ชายหาดแห่งนี้เรียกว่าหาดเขาสะบ้า ซึ่งมีเรื่องเล่าว่า ในโบราณบริเวณป่าเหนือชายหาดแห่งนี้จะมีภูเขาและถ้ำ บนภูเขาจะมีเถาลูกสะบ้าเยอะมาก ขณะที่ถ้ำนั้นว่ากันว่าเข้าไปลึกมาก ข้างในมีสมบัติอยู่แต่มีอาถรรพ์ไม่มีใครเอาสมบัติไปได้ จึงไม่มีใครกล้าเข้าไป เคยมีคนนำไก่ปล่อยเข้าไปในถ้ำ พบว่าไก่ไปโผล่อยู่ในป่าที่อยู่ห่างออกไป3 4กิโลเมตร ต่อมาได้มีหินลักษณะแบนๆเหมือนลูกสะบ้าถล่มลงมาปิดปากถ้ำและหินบางส่วนก็ได้กระเด็นกลิ้งมาปักเป็นแนวอยู่ที่หน้าหาด ลักษณะเหมือนกับการตั้งวางลูกสะบ้าก่อนจะยิง ซึ่งปัจจุบัน นักท่องเที่ยวชาวต่างชาตินิยมมานอนอาบแดด และที่นักท่องเที่ยวในพื้นที่ก็เริ่มเข้ามาถ่ายภาพเช็คอินกันมากขึ้น

Nearby Location: อยู่ระหว่างหาดปากวีปและแหลมปะการัง หมู่ 1
Address: 
Region: ภาคใต้
Alley: 
Road: 
Subdistrict: 
District: ตะกั่วป่า
Province: พังงา
Category: แหล่งท่องเที่ยวทางธรรมชาติ
Sub Type: อ่าว/หาดทราย/ชายทะเล
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 8.732991610517047, 98.29048854710071
UUID: 7fc3ce6e-efa7-4fce-b7fd-a737e5ce6aad
Created Date: 2024-09-23
Updated Date: 2024-09-23
URL: 
Published Date: 