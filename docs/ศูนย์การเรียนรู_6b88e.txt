Title: ศูนย์การเรียนรู้ชุมชน ป๋วย อึ๊งภากร มูลนิธิบูรณะชนบทแห่งประเทศไทย (Puey Community Learning Center)
Content: มูลนิธิบูรณะชนบทแห่งประเทศไทย ในพระบรมราชูปถัมภ์ ตั้งอยู่เลขที่ ๖๔ ฝายน้ำล้น ตำบลบ้านกล้วย เป็นองค์กรพัฒนาเอกชนแห่งแรกของประเทศไทย ก่อตั้งเมื่อวันที่ ๑๐ ตุลาคม พ.ศ. ๒๕๑๐ โดยมี ศาสตราจารย์ ดร.ป๋วย อึ๊งภากรณ์ เป็นผู้นำในการก่อตั้งร่วมกับคณะบุคคลในวงราชการ และธุรกิจเอกชน ด้วยความมุ่งมั่นที่จะรวบรวมและประสานความคิด กำลังกาย กำลังใจ และทรัพยากร ทั้งของราชการและภาคเอกชน ในการบูรณะและพัฒนาให้ชาวชนบทไทยมีสภาพความเป็นอยู่ที่ดีขึ้น เริ่มบุกเบิกงานในยุคแรกด้วยการพัฒนาชนบทแบบผสมผสานในรูปแบบต่างๆ คือพัฒนาอาชีพ พัฒนาการศึกษา พัฒนาสุขอนามัย พัฒนาการพึ่งพาตนเองแบบร่วมมือกัน และเพิ่มขีดความสามารถในการจัดการ ผลจากความมุ่งมั่นดังกล่าว มูลนิธิบูรณะชนบทแห่งประเทศไทย จึงได้รับพระมหากรุณาธิคุณจากพระบาทสมเด็จพระเจ้าอยู่หัว ทรงพระกรุณาโปรดเกล้าฯ รับไว้ในพระบรมราชูปถัมภ์เมื่อวันที่ ๓๑ ตุลาคม ๒๕๑๒ ตลอดเวลาที่ผ่านมาการดำเนินงานของมูลนิธิฯตั้งอยู่บนฐานของปรัชญาแห่งการทำงานพัฒนา คือให้ความสำคัญกับผลประโยชน์ และการมีส่วนร่วมของชุมชนเป็นหลัก ส่วนวิธีการและปฏิบัติการได้มีการปรับเปลี่ยนเพื่อให้เหมาะสมกับสถานการณ์ และความต้องการของชุมชน ศูนย์การเรียนรู้ชุมชน ป๋วย อึ๊งภากรณ์ มูลนิธิบูรณะชนบทแห่งประเทศไทย ในพระบรมราชูปถัมภ์ ประกอบด้วย เตาเผาไทยอิวาเต๊ะ ซึ่งเป็นเตาเผาน้ำส้มควันไม้ขนาดใหญ่ที่ทางศูนย์ฯสร้างเพื่อผลิตน้ำส้มควันไม้ไว้ใช้เองและผลิตจำหน่ายสำหรับกลุ่มเกษตร นอกจากนี้แล้วยังเป็นแหล่งเรียนรู้สำหรับผู้ที่สนใจทั้งชุมชนใกล้เคียง หรือหน่วยงานทั้งภาครัฐ และเอกชนที่มีความสนใจที่จะนำไปปฏิบัติจริง ให้เข้ามาเรียนรู้เพื่อนำกลับไปปฎิบัติจริงได้ ที่พัก ห้องประชุม และห้องอาหาร ซึ่งทางศูนย์ฯมีบริการเรื่องห้องพักและสถานที่สำหรับอบรม สัมมนา ประชุม รวมถึงการบริการด้านการจัดเลี้ยงอย่างครบวงจร แปลงนาสาธิต เป็นอีกหนึ่งกิจกรรมที่ทางศูนย์ฯ ของเราได้มี โครงการทำนา 1 ไร่ 1 แสน โดยมีจุดประสงค์หลักคือ ต้องการผลิตข้าวเพื่อเลี้ยงศูนย์ให้ได้ด้วยตนเอง

Nearby Location: ห่างจากเขื่อนเจ้าพระยา 4 กิโลเมตร ตำบลบ้านกล้วย อำเภอ เมืองชัยนาท
Address: 64
Region: ภาคกลาง
Alley: 
Road: 
Subdistrict: บ้านกล้วย
District: เมืองชัยนาท
Province: ชัยนาท
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: ศูนย์วิจัย (เกษตร)/สถานีทดลอง (เกษตร)
Facilities Contact: 
Telephone: 0 5641 1220, 08 0521 9799
Email: www.pueycenter.org
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 08.30 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.1832109, 100.1508654
UUID: 8bb4670b-7ce1-4054-97c0-2d9f3bce5963
Created Date: 2024-09-23
Updated Date: 2024-09-23
URL: 
Published Date: 