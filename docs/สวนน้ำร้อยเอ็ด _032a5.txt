Title: สวนน้ำร้อยเอ็ด (Water Park Roi Et)
Content: สวนน้ำอาจนครเปิดให้บริการเมื่อช่วงต้นปี 2561 ที่ผ่านมา ติดริมถนนหมายเลข 2043 (ร้อยเอ็ด อาจสามารถ) ตั้งเด่นเป็นสง่าไปมาง่ายสะดวกสบาย อยู่ห่างจากอำเภออาจสามารถไม่กี่ร้อยเมตร บนพื้นที่กว่า 8 ไร่ ที่ให้บริการความสุขอย่างครบวงจร ทั้งการเล่นน้ำบนสระใหญ่ มีจำนวน 4 สระ มีทั้งสระมาตรฐานสำหรับการฝึกว่ายน้ำหรือการออกกำลังกาย มีสระน้ำวน สระน้ำลึกที่มีคลื่นน้ำเหมือนเล่นอยู่ชายทะเล มีสระตื้นสำหรับเด็กที่มีสนามเด็กเล่นสไลเดอร์อยู่บนสระ และสระสไลเดอร์สำหรับผู้ใหญ่ความสูงประมาณตึก 3 ชั้น ไว้ท้าทายความหวาดเสียวสำหรับคนชอบความตื่นเต้น

ภายในสวนสนุกแห่งนี้เราสามารถเลือกเล่นลงสระน้ำได้ตามใจชอบ มีอุปกรณ์ห่วงยางลมรูปสัตว์นานาชนิดไว้ให้เช่า หรือหากใครยังไม่มีชุดว่ายน้ำ ที่นี่ยังมีให้บริการให้ซื้อและเช่าได้อีกเช่นกัน และหากท้องหิวขึ้นมา ถึงเวลารับประทานอาหารที่นี่ยังมีเมนูอาหารที่หลากหลายให้นั่งรับประทานอาหารได้ตามใจชอบริมขอบสระ ไม่ว่าจะเป็นพิชซ่า หรือส้มตำปูปลาร้า ก็มีเช่นกัน ช่วงยามพลบค่ำยังมีดนตรีสดแสดงบนเวทีให้รับชมอีกด้วย หรือผู้ที่ต้องการความสงบผ่อนคลายที่นี่ยังมีห้องนวดสปาไว้คอยบริการ รวมทั้งห้องพักบรรยากาศดี ๆ ริมทุ่ง ในราคาประหยัดเพียงคืนละ 500 บาท หรือจะจัดเลี้ยงประชุมสัมมนาก็ได้เช่นกัน

Nearby Location: ตั้งอยู่ในตลาดแพลทินั่มร้อยเอ็ด ใกล้ห้างแมคโคร สาขาร้อยเอ็ด ตำบลในเมือง
Address: 
Region: ภาคตะวันออกเฉียงเหนือ
Alley: 
Road: แจ้งสนิท
Subdistrict: 
District: เมืองร้อยเอ็ด
Province: ร้อยเอ็ด
Category: แหล่งท่องเที่ยวสำหรับกิจกรรมพิเศษ นันทนาการ และความสนใจพิเศษ
Sub Type: สวนสนุก/สวนน้ำ
Facilities Contact: 
Telephone: 08 6650 1090
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน 10.00   18.00 น.
Activity: 
Suitable Duration: 
Fee (TH): 50.0
Fee (TH Kid): 50.0
Fee (EN): 50.0
Fee (EN Kid): 50.0
Remark: 
Location: 16.0604086, 103.6325731
UUID: c9963430-7d0d-4283-8e49-4ba6b1d8a6a3
Created Date: 2024-09-23
Updated Date: 2024-09-23
URL: 
Published Date: 