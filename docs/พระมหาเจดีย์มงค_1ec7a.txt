Title: พระมหาเจดีย์มงคลบัว (Phra Maha Chedi Mongkol Bua)
Content: ตั้งอยู่ตำบลหนองแวง สร้างเพื่อเป็นอนุสรณ์แด่  พระธรรมวิสุทธิมงคล  หรือ  หลวงตามหาบัว ญาณสัมปันโน  แห่งวัดป่าบ้านตาด จังหวัดอุดรธานี เป็นเจดีย์เดียวที่ได้รับอนุญาตให้สร้างจากหลวงตามหาบัว ในขณะที่ท่านยังมีชีวิตอยู่ ท่านได้มาดูการถมที่ วางศิลาฤกษ์ และบรรจุพระบรมสารีริกธาตุด้วยตัวท่านเองโดยมีวัตถุประสงค์ให้เจดีย์แห่งนี้เป็นสถานที่เผยแพร่ธรรมะและปฏิบัติธรรมแก่พุทธศาสนิกชน ลักษณะเป็นเจดีย์สีทองตั้งเด่นสง่ากลางสวน มีสระน้ำรายล้อมด้านหน้าและด้านข้างเจดีย์ บริเวณโดยรอบร่มรื่น เจดีย์แบ่งเป็น 4 ชั้น ดังนี้ ชั้นหนึ่ง ชั้นล่างสุด เป็นห้องอนุรักษ์เพลงพื้นบ้านไทยอีสาน ซึ่งรวบรวมเพลงพื้นบ้านไทยอีสานไว้ (เป็นดำริของหลวงตามหาบัวเอง) เก็บในคอมพิวเตอร์ สามารถขอฟังได้ทุกเพลง ชั้นสอง เป็นห้องสมุด ซึ่งรวบรวมหนังสือธรรมะที่แต่งโดยหลวงตามหาบัวทั้งหมดไว้ มีทั้งสำหรับแจกและสำหรับอ่านในห้องสมุด นอกจากนี้ยังมีห้องฟังธรรมะของหลวงตา ซึ่งรวบรวมเทศน์ของหลวงตาตั้งแต่ปี พ.ศ. 2510 จนถึงปัจจุบัน เก็บในคอมพิวเตอร์ สามารถรับฟังได้ทุกกัณฑ์ ชั้นสาม เป็นรูปเหมือนหลวงตาและเป็นที่นั่งภาวนาสำหรับผู้ต้องการความสงบ ชั้นสี่ ชั้นบนสุด เป็นที่ประดิษฐานพระประธาน รูปเหมือนหลวงปู่เสาร์ หลวงปู่มั่น หลวงตามหาบัว และหลวงปู่หล้า โดยมีพระอัฐิธาตุของพ่อแม่ครูบาอาจารย์ให้กราบไหว้ด้วย การเดินทาง จากตัวเมืองร้อยเอ็ด ใช้ทางหลวงหมายเลข 214 เส้นทางไปจังหวัดกาฬสินธุ์ ใกล้สี่แยกบ้านบัว มีทางเลี้ยวซ้ายสู่พระเจดีย์มหามงคล บัว

Nearby Location: อยู่แยกบ้านบัว ติดกับถนนสาย 232 เลี่ยงเมืองไปทางกาฬสินธุ์ ตำบลหนองแวง
Address: 
Region: ภาคตะวันออกเฉียงเหนือ
Alley: 
Road: 
Subdistrict: ขอนแก่น
District: เมืองร้อยเอ็ด
Province: ร้อยเอ็ด
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 16.0928015, 103.6355919
UUID: e19347ab-11a1-4c50-bb6d-2665cbd037be
Created Date: 2024-09-23
Updated Date: 2024-09-23
URL: 
Published Date: 