Title: ศาลเจ้าพ่อเกาะช้าง (Ko Chang Shrine)
Content: สถานที่ศักดิ์สิทธิ์ที่ประชาชนชาวเกาะช้างและจังหวัดตราดเคารพบูชากราบไหว้มาตั้งแต่สมัยโบราณ ศาลเจ้าพ่อเกาะช้างเป็นอีกสถานที่หนึ่งที่คนในเกาะช้างให้ความเคารพนับถือเป็นอย่างมาก ความศักดิ์สิทธิ์ซึ่งเป็นที่เล่าขานของคนในพื้นที่จึงไม่น่าแปลกใจหากจะมีผู้มาสักการะท่านอย่างต่อเนื่อง ในอดีตการเดินทางในทะเลยังใช้เรือใบ ชาวประมงที่ออกหาปลาในทะเลเมื่อประสบกับคลื่นลมแรง เกษตรที่เก็บเกี่ยวพืชไร่ได้น้อย ญาติผู้ใหญ่และบุตรหลานเจ็บไข้ได้ป่วยหรือหายไป ชาวบ้านจะมาบนบานศาลกล่าวถึงอุปสรรคต่างๆ ที่ตนได้รับเพื่อขอให้เจ้าพ่อเกาะช้างให้ความอนุเคราะห์ช่วยเหลือให้พ้นเคราะห์หรือผ่อนหนักให้เป็นเบา ซึ่งมักจะประสบผลสำเร็จโดยทั่วไป ด้วยผลดังกล่าวเจ้าพ่อเกาะช้างจึงเป็นที่เลื่องลือและเป็นที่นับถือของคนเกาะช้างและจังหวัดตราดจนถึงทุกวันนี้ นอกจากสถานที่ท่องเที่ยวที่น่าสนใจต่างๆ แล้ว หากนักท่องเที่ยวเดินทางผ่านหน้าศาล ท่านสามารถแวะเคารพศักการะสิ่งศักดิ์สิทธิ์ก็อาจจะเป็นส่วนหนึ่งที่ทำให้การเดินทางท่องเที่ยวครั้งนี้สมบูรณ์ยิ่งขึ้น ถึงเกาะช้างสิ่งแรกที่นักท่องเที่ยวควรทำ คือการขึ้นบันได 109 ขั้น เพื่อสักการะ เจ้าพ่อเกาะช้าง ซึ่งเป็นที่เคารพบูชาของชาวบ้านเป็นเวลาช้านาน ใครที่ขับรถผ่านไปผ่านมาจะบีบแตรเพื่อเป็นการแสดงความเคารพ หรือขึ้นไปขอเพื่อความเป็นสิริมงคล

Nearby Location: ระหว่างทางขึ้นเขาทางทิศเหนือของเกาะช้าง ห่างจากท่าเรืออ่าวสับปะรดประมาณ 500 เมตร  
Address: หมู่ 2 บ้านด่านใหม่
Region: ภาคตะวันออก
Alley: 
Road: 
Subdistrict: 
District: เกาะช้าง
Province: ตราด
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 0 3951 0927, 0 3951 0928
Email: 
Website: www.dnp.go.th
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 12.13640680807729,102.27031820344541
UUID: 54d7dcad-0341-43fc-b581-5231e7380329
Created Date: 2024-09-23
Updated Date: 2024-09-23
URL: 
Published Date: 