Title: หมู่บ้านคีรีวง (Kiriwong Village)
Content: ชุมชนบ้านคีรีวง รายล้อมไปด้วยภูเขาซึ่งเป็นส่วนหนึ่งของเทือกเขาหลวง ซึ่งเป็นภูเขาที่สูงที่สุดในภาคใต้ จุดสูงสุดของเทือกเขามีความสูงประมาณ 1,835 เมตรจากระดับน้ำทะเล ที่ยังคงความอุดมสมบูรณ์ของธรรมชาติ และยังเป็นป่าต้นน้ำของลำธารอีกหลายสาย ซึ่งหนึ่งในนั้นคือ "คลองท่าดี" เป็นคลองสายหลักที่ได้ไหลผ่านหมู่บ้านคีรีวง ชุมชนเป็นต้นแบบในการจัดการธุรกิจท่องเที่ยวเชิงนิเวศท่ามกลางธรรมชาติของขุนเขาและสายน้ำ การันตีคุณภาพจากรางวัลยอดเยี่ยมอุตสาหกรรมท่องเที่ยวประจำปี พ.ศ. 2541 ภายในหมู่บ้านคีรีวง (Kiriwong village) เต็มไปด้วยกิจกรรมน่าสนใจที่เปิดโลกแห่งการเรียนรู้ใหม่ ๆ ให้คุณได้มากมาย และยังมีน้ำตกอยู่ใกล้ ๆ อีกหลายแห่ง กิจกรรมน่าสนุก   ชมสวนสมรม อันเป็นการทำสวนแบบผสมผสานที่ปลูกพันธุ์ไม้หลากหลายชนิดคละกันอยู่ภายในสวนเดียวกัน อาทิเช่น สะตอ มังคุด ทุเรียน หมาก พลู ฯลฯ   เรียนรู้กลุ่มผลิตผลิตภัณฑ์ต่าง ๆ ของชาวบ้าน ที่แบ่งกลุมกันตามความสนใจในการผลิตสินค้าเพื่อการท่องเที่ยว อาทิเช่น กลุ่มทำผ้ามัดย้อมสีธรรมชาติ กลุ่มทำสบู่สมุนไพรเปลือกมังคุด นอกจากนี้ชุมชนบ้านคีรีวง มีที่พักแบบโฮมสเตย์ให้บริการ ท่ามกลางบรรยากาศติดธารน้ำตก โดยเฉพาะในฤดูผลไม้ระหว่างเดือนกรกฎาคม กันยายน จะได้ลิ้มรสผลไม้สด ๆ กันอีกด้วย   เดินป่าศึกษาธรรมชาติสู่ยอดเขาหลวงสำหรับนักนิยมไพร   เล่นน้ำในลำธารที่ไหลผ่านหมู่บ้าน ซึ่งมีจุดเหมาะสำหรับเล่นน้ำอยู่หลายจุด ช้อปปิ้ง ที่หมู่บ้านคีรีวงมีร้านขายของฝาก ของที่ระลึก ซึ่งส่วนใหญ่เป็นผลิตภัณฑ์ที่ชาวบ้านผลิตกันเอง และยังมีตลาดที่ขายผลไม้ซึ่งชาวบ้านเก็บจากในสวนมาขาย บางอย่างก็อาจไม่เคยเห็นมาก่อน อย่างผลส้มแขก ลูกชกลอยแก้ว ลูกเนียง ในช่วงฤดูผลไม้ ที่ตลาดจะมีทั้งผลไม้สดและแปรรูป อย่างเช่น มังคุด มังคุดกวน ทุเรียน ทุเรียนกวน ทุเรียนทอด และยังมีทุเรียนกวนย่าง เป็นของฝากอีกด้วย

Nearby Location: ตั้งอยู่ที่ตำบลกำโลน อำเภอลานสกา ตามทางหลวงหมายเลข 4015 บริเวณกิโลเมตรที่ 9 เลี้ยวขวาเข้าหมู่บ้านคีรีวง เข้าไป 9 กิโลเมตร
Address: บ้านคีรีวง
Region: ภาคใต้
Alley: 
Road: 
Subdistrict: 
District: ลานสกา
Province: นครศรีธรรมราช
Category: แหล่งท่องเที่ยวทางประวัติศาสตร์ และวัฒนธรรม
Sub Type: วิถีชีวิตความเป็นอยู่ (ชุมชน)
Facilities Contact: 
Telephone: 0 7553 3111
Email: 
Website: www.facebook.com/ThebestofOzone
Facebook: 
Instagram: 
Line: 
TikTok: 
YouTube: 
Start-End: ทุกวัน 09.00   17.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 8.371667,99.805
UUID: 69012a88-5d6d-46a0-b553-e1a58b8deca3
Created Date: 2024-09-23
Updated Date: 2024-09-23
URL: 
Published Date: 