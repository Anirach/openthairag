Title: วัดจุฬามณี อ่างทอง (Wat Chulamunee)
Content: เดิมชื่อวัดจุฬามณีศรีองครักษ์ราษฎร์บำรุง ตั้งอยู่ที่ตำบลองค์รักษ์ อำเภอโพธิ์ทอง จังหวัดอ่างทอง สร้างขึ้นในปี พ.ศ.2375 ช่วงรัชกาลที่ 3 บรรยากาศบริเวณวัดเงียบสงบ ประดิษฐานพระพุทธรูปทองคำ อยู่ในหอสวดมนต์ ทำด้วยโลหะผสมทองคำ 60% เป็นพระพุทธรูปปางมารวิชัยแบบสุโขทัยโบสถ์หลังเก่าเป็นสถาปัตยกรรมสมัยกรุงรัตนโกสินทร์ตอนต้น ด้านหน้าอาคารเป็นหลังคายื่นออกมาโดยมีเสารองรับที่หัวเสาแต่ละต้นทำปูนปั้นรูปกลีบบัวประดับ

สันนิษฐานว่าสร้างหลังเสียกรุงศรีอยุธยาในปี พ.ศ.2310 โดยพระภิกษุรูปหนึ่งที่หนีภัยพม่ากลับมาได้ เป็นผู้สร้างวัดแห่งนี้ขึ้น วัดมีรูปแบบสถาปัตยกรรมแบบอยุธยา โดยเฉพาะการเจาะช่องโค้งแหลม ส่วนเจดีย์คาดว่าสร้างในยุคหลัง เมื่อคนไทยได้รับอิทธิพลตะวันตกและจีนซึ่งเป็นเจดีย์ที่สูงที่สุดในเมืองอ่างทองหรือ 38 เมตร ศาลาการเปรียญสร้างด้วยไม้ สมัยรัชกาลที่ 5 สร้างเป็นแบบหลังคาลดระดับไม่มีการตกฝ้าเพดาน ทำให้เห็นโครงสร้างที่สลับซับซ้อนแสดงให้เห็นถึงภูมิปัญญาของช่างพื้นบ้านในอดีต ในการแก้ไขปัญหาระบบโครงสร้างของศาลาที่มีขนาดใหญ่และกว้าง แต่โครงสร้างใช้ไม้ขนาดเล็กกว่าศาลาทั่วไป นับเป็นความคิดสร้างสรรค์ในการใช้ไม้ที่ขนาดยาวธรรมดาแต่ทำศาลาที่มีขนาดใหญ่ทำให้ได้สัดส่วนงดงามควรค่าแก่การศึกษาและอนุรักษ์ นอกเหนือจากนี้สถาปัตยกรรมโบราณต่าง ๆ ภายในวัดทางกรมศิลปากรได้ขึ้นทะเบียนโบราณสถานเรียบร้อยแล้ว

Nearby Location: หมู่ 3 ตำบลองค์รักษ์ อำเภอโพธิ์ทอง ใกล้สถานีอนามัยตำบลองค์รักษ์
Address: หมู่ 3 บ้านองครักษ์
Region: ภาคกลาง
Alley: 
Road: ถนน3454
Subdistrict: 
District: โพธิ์ทอง
Province: อ่างทอง
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 08 6131 9486
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 17.00 น.

Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.7240364, 100.4059749
UUID: f89bca71-eea4-47b0-81e4-d3c70c0f9b59
Created Date: 2024-09-23
Updated Date: 2024-09-23
URL: 
Published Date: 