Title: ถ้ำเพชรโพธิ์ทอง (ไม่มี)
Content: ถ้ำขนาดกลางอยู่ในภูเขาที่ทอดยาวขนานไปกับพื้นดิน เดินเท้าขึ้นภูเขาผ่านป่าจันผาที่ชุมชนได้ร่วมอนุรักษ์และปลูกเพิ่มจากเดิมที่กำลังจะสูญพันธุ์ พร้อมชมผืนป่าที่เริ่มพลิกฟื้นให้สมบูรณ์ดังเดิม ที่ปากถ้ำมีลมเย็นพัดผ่านช่องเขาเข้าไปในถ้ำถ่ายเทตลอดเวลา ส่งผลให้ภายในถ้ำไม่อบอ้าวแต่เย็นสบายตลอดทั้งปี
ภายในถ้ำจัดแบ่งพื้นที่ออกเป็น 4 ส่วน จุดแรก ก้าวเท้าสู่ประตูถ้ำเพชรโพธิ์ทองที่หันหน้าไปทางตะวันตก เป็นลานกว้างรูปไข่ มีหินสีขาวนวลที่ถูกจัดวางโดยธรรมชาติ จากนั้นลงสู่ห้องโถงอุโมงค์ใหญ่ จุดที่สอง จุดนี้นักท่องเที่ยวจะรู้สึกถึงระบบการถ่ายเทของอากาศที่เย็นสบายตลอดเวลา มีแสงแดดสาดส่องเข้ามาทางด้านทิศเหนือ จุดที่สาม เดินเท้าสู่ห้องมุขประดับเพชร เป็นห้องขนาดใหญ่และเป็นจุดสำคัญ เป็นที่มาของชื่อถ้ำ มีหินงอกหินย้อยเป็นมุขทรงเจดีย์หรือทรงรูปไข่สีขาว มีเกล็ดทรายประดับระยิบระยับเมื่อต้องแสงไฟ ตลอดทั้งผนังของถ้ำและพื้นผิวของเพดานถ้ำมีรูปคล้าย ๆ ใบโพธิ์สีทอง
ซึ่งเกิดจากน้ำขังในแอ่งหินด้านบนภูเขาจนเกิดสนิมน้ำทะลุผ่านจนเป็นดวงเป็นรูปคล้ายใบโพธิ์ บางรูปมีรูปร่างแปลกตาตามแต่ใครจะจินตนาการ มาจุดสุดท้าย ประตูปราสาทถ้ำเพชรโพธิ์ทอง เป็นพื้นต่างระดับ มีหินปากประตูสีนวลขาวเรียบเนียน มีหินงอกรูปร่างคล้ายพระพุทธรูปจนกล่าวขานว่าส่วนสุดท้ายเป็นห้องพระมีบันไดให้สามารถขึ้นไปชมด้านบนได้สะดวกสบายยิ่งขึ้น

Nearby Location: อยู่ใกล้ถ้ำเพชรหาดทรายแก้ว ทางหลวงหมายเลข 3395 ไปทางจันทบุรี ประมาณ 4.5 กิโลเมตร 
Address: บ้านเขาเลื่อม 
Region: ภาคตะวันออก
Alley: 
Road: 
Subdistrict: 
District: คลองหาด
Province: สระแก้ว
Category: แหล่งท่องเที่ยวทางธรรมชาติ
Sub Type: ถ้ำ
Facilities Contact: 
Telephone: 0 3751 2142, 08 9800 6118     
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30 น.
Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 
Fee (EN Kid): 
Remark: 
Location: 13.413702912944304,102.3254006721802
UUID: cd45b95e-04b5-4947-ae95-63d42fc5f502
Created Date: 2024-09-23
Updated Date: 2024-09-23
URL: 
Published Date: 