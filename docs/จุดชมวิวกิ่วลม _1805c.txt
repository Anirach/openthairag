Title: จุดชมวิวกิ่วลม เชียงใหม่ (Doi Kiew Lom View Point)
Content: จุดชมวิวดอยกิ่วลมมีชื่อเสียงโด่งดังขึ้นชื่อว่าเป็นจุดชมวิวทะเลหมอกที่สวยงามมากแห่งหนึ่งอยู่ในอาณาเขตของอุทยานแห่งชาติห้วยน้ำดัง เดินทางสะดวกหาไม่ยากเพราะอยู่ติดถนนหากขับรถมาจากตัวเมืองเชียงใหม่ใช้เวลาประมาณ 2 ชั่วโมง แต่หากออกเดินทางมาจากปาย จังหวัดแม่ฮ่องสอน จะใช้เวลาเพียง 1 ชั่วโมงเท่านั้น
เมื่อมาถึงจุดชมวิวดอยกิ่วลมจะได้พบกับทัศนียภาพตรงหน้าเป็นกลุ่มภูเขาที่ทอดยาวเหยียดไล่ไปเป็นแนวสลับซับซ้อนกันอยู่หลายชั้น บนยอดดอยกิ่วลมจุดนี้มีอากาศเย็นสบายตลอดทั้งปียิ่งช่วงหน้าหนาวอากาศในตอนกลางคืนและตอนเช้าจะหนาวเหน็บเลยทีเดียว
จุดชมวิวดอยกิ่วลมมีลานกางเต็นท์ให้บริการนักท่องเที่ยวสามารถนำอุปกรณ์ขึ้นมาปักหลักกางเต็นท์รับลมชมวิวกันได้ เมื่อฤดูหนาวมาเยือนจะเห็นนักท่องเที่ยวขึ้นมากางเต็นท์กันอย่างหนาตาเพื่อรับลมหนาวและรอชมทะเลหมอกในตอนเช้าที่ถือว่าเป็นไฮไลต์ของจุดชมวิวดอยกิ่วลม ยามเช้าก่อนพระอาทิตย์ขึ้นจะเห็นทะเลหมอกหนาลอยปกคลุมอยู่ทั่วจนมองเห็นแต่ปลายยอดแหลมของบรรดาทิวเขาลูกน้อยใหญ่ซึ่งมียอดเขาเชียงดาวที่สูงเป็นอันดับที่ 3 ของเมืองไทยเป็นหนึ่งในฉากธรรมชาติสุดตระการตาด้วย
ใกล้กับลานกางเต็นท์บนดอยกิ่วลมยังมีพระตำหนักเอื้องเงินของสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ เป็นพระตำหนักสไตล์ชาเลต์ตกแต่งด้วยสวนสวยที่ปลูกพืชท้องถิ่น หากขึ้นมาเที่ยวช่วงระหว่างเดือนมกราคมถึงเดือนมีนาคมจะได้ชมความงดงามของกล้วยไม้เอื้องเงินหลวงที่ออกดอกบานสะพรั่ง

Nearby Location: อยู่ในอุทยานแห่งชาติห้วยน้ำดัง ตำบลกื้ดช้าง อำเภอแม่แตง
Address: หมู่ 5
Region: ภาคเหนือ
Alley: 
Road: 
Subdistrict: 
District: แม่แตง
Province: เชียงใหม่
Category: แหล่งท่องเที่ยวทางธรรมชาติ
Sub Type: จุดชมวิว
Facilities Contact: 
Telephone: 08 8264 4235
Email:  namdangnp@hotmail.co.th
Website:  http://park.dnp.go.th/visitor/nationparkshow.php?PTA_CODE=1080
Facebook: 
Instagram: 
Line: 
TikTok: 
YouTube: 
Start-End: ทุกวัน 06.00   16.00 น.

Activity: 
Suitable Duration: 
Fee (TH): 50.0
Fee (TH Kid): 20.0
Fee (EN): 300.0
Fee (EN Kid): 150.0
Remark: 
Location: 19.3138177, 98.6041721
UUID: fe29da37-bbc8-4eaa-8505-05ee3b938d63
Created Date: 2024-09-23
Updated Date: 2024-09-23
URL: 
Published Date: 