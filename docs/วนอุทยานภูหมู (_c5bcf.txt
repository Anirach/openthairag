Title: วนอุทยานภูหมู (Phu Moo Forest Park)
Content: วนอุทยานภูหมู ห่างจากตัวอำเภอนิคมคำสร้อย ประมาณ 6 กิโลเมตร เป็นแหล่งท่องเที่ยวทางธรรมชาติที่สวยงามยิ่งอีกแห่งหนึ่งของจังหวัดมุกดาหาร เมื่อสมัยก่อนบริเวณนี้มีหมูป่าชุกชุมมาก มีความสูง 353 เมตร เหนือระดับน้ำทะเล มีพื้นที่ราบบนยอดเขาประมาณ 4 ตารางกิโลเมตร หรือ 2,500 ไร่ ในอดีตภูหมูเป็นที่ตั้งฐานทัพพของทหารอเมริกาด้วยเพราะมีทำเลที่เหมาะในเชิงยุทธศาสตร์ ลักษณะภูมิศาสตร์โดยรอบๆ เป็นหน้าผาสูงชัน บนยอดเขามีจุดชมวิว ซึ่งเป็นหน้าผา 3 จุด จุดชมวิวที่ 1 อยู่ด้านตะวันออกของที่ทำการ สามารถมองเห็นภูถ้ำเม่น ภูไม้ซาง ภูแผงม้า และอ่างเก็บน้ำห้วยขี้เหล็กได้อย่างชัดเจน จุดชมวิวที่ 2 อยู่ด้านทิศตะวันตก สามารถมองเห็นถนนทางขึ้นภูหมู ภูน้อย ภูติ้ว ภูโล้น ภูกะล่อน วัดภูด่านแต้ และเทือกเขาภูพานสลับซับซ้อน จุดชมวิวที่ 3 อยู่บริเวณยอดเขาด้านทิศใต้ สามารถมองเห็นภูถ้ำพระและอำเภอเลิงนกทา ในบริเวณนี้ยังมีร่มไม้ใหญ่และลานหินซึ่งเหมาะแก่การพักผ่อนเป็นอย่างยิ่ง การเดินทาง ใช้ทางหลวงหมายเลข 212 (มุกดาหาร เลิงนกทา) ประมาณกิโลเมตรที่ 128 129 เลี้ยวซ้ายเข้าไปอีกประมาณ 12 กิโลเมตร เป็นทางลาดยางขึ้นเนินแต่ค่อนข้างแคบ ทำให้รถใหญ่เข้าไปไม่สะดวก การพักค้างแรมในบ้านพักหรือเต็นท์ สอบถามรายละเอียดได้ที่อุทยานแห่งชาติภูสระดอกบัว โทร. 0 4261 9076 หรือ กรมอุทยานแห่งชาติ สัตว์ป่า และพันธุ์พืช กรุงเทพฯ โทร. 0 2562 0760

Nearby Location: ห่างจากตัวอำเภอนิคมคำสร้อยประมาณ 6 กิโลเมตร โดยใช้ทางหลวงหมายเลข 212 ถนนชยางกูร สายนิคมคำสร้อย เลิงนกทา 
Address: บ้านด่านมน
Region: ภาคตะวันออกเฉียงเหนือ
Alley: 
Road: 
Subdistrict: กกแดง
District: นิคมคำสร้อย
Province: มุกดาหาร
Category: แหล่งท่องเที่ยวทางธรรมชาติ
Sub Type: ภูเขา/ธรณีสัณฐานเฉพาะ
Facilities Contact: 
Telephone: 0 4261 9076 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 16.3199532, 104.554785
UUID: 912c2e2a-572e-417b-be67-2af508e1e69d
Created Date: 2024-09-23
Updated Date: 2024-09-23
URL: 
Published Date: 