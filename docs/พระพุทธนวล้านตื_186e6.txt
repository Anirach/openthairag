Title: พระพุทธนวล้านตื้อ (Phra Buddha Nawa Lan Tue)
Content: พระพุทธนวล้านตื้อ เชียงแสนสี่แผ่นดินเฉลิมพระเกียรติฯ ตั้งอยู่ที่บริเวณอำเภอเชียงแสน จังหวัดเชียงราย ก่อสร้างขึ้นเนื่องในมหามงคลสมัยสมเด็จพระนางเจ้าสิริกิตติ์ พระบรมราชินีนาถ ทรงเจริญพระชนมายุครบ 6 รอบ 72 พรรษา ในวันที่ 12 สิงหาคม พ.ศ. 2547 น้ำหนักกว่า 69 สร้างด้วยทองสัมฤทธิ์ มีขนาดหน้าตักกว้าง 9.99 เมตร สูง 15.99 เมตร ประทับนั่งบนเรือแก้วกุศลธรรมขนาดใหญ่ ประดิษฐาน ณ บริเวณริมแม่น้ำโขงของสามเหลี่ยมทองคำ พระพุทธนวล้านตื้อ เชียงแสนสี่แผ่นดินเฉลิมพระเกียรติฯ เป็นองค์แทนพระเจ้าล้านตื้อองค์จริงที่เชื่อว่าจมน้ำอยู่ ตำนานของพระเจ้าล้านตื้อว่ากันว่าเชียงแสนในยุคก่อนมีเกาะเก่าแก่กลางลำแม่น้ำโขง เป็นที่ตั้งของ วัดพระเจ้าทองทิพย์ อันเป็นที่ประดิษฐานขององค์พระพทุธรูปสำริดขนาดใหญ่ ซึ่งชาวบ้านกล่าวขานนามว่า  พระเจ้าล้านตื้อ  แปลว่าองค์พระนี้มีขนาดและน้ำหนักมาก สันนิฐานว่าองค์พระคงจมลงไปพร้อมกับเการะดอนแท่น ซึ่งปัจจุบันคือบริเวณน้ำโขงหน้าที่ว่าการอำเภอเชียงแสน ต่อมา พ.ศ. 2479 เห็นพระพุทธรูปขนาดใหญ่โพล่ขึ้นมากลางน้ำที่บริเวณลำน้ำโขงของอำเภอเชียงแสน เป็นจุดเริ่มต้นของการค้นพบโบราณวัตถุทางศาสนา และได้มีการค้นพบมากขึ้น โดยมีความพยายามหลายครั้ง แต่ด้วยบริเวณนั้นเป็นน้ำวนและเชี่ยวมาก การค้นหาพระพุทธรูปที่จมอยู่ในลำน้ำโขง ตั้งแต่การพบครั้งแรกจนกระทั้งถึงทุกวันนี้กว่า 70 ปีแล้วเรื่องราวยังเป็นที่สนใจและถูกเล่าขานผ่านลูกหลานชาวเชียงแสน เมื่อสืบทอดผ่านกันมาจึงกลายเป็นตำนานและนิทานพื้นบ้านพระพุทธรูปนวล้านตื้อ นอกจากนั้นดินแดนเชียงแสนเป็นสถานที่ศักดิ์สิทธิ์และแหล่งประวัติศาสตร์อารยธรรมรวมทั้งพระเจ้าล้านตื้อถือเป็นที่เคารพสักการะของพุทธศาสนิกชนในภูมิภาคลุ่มน้ำโขงซึ่งหากค้นพบและสามารถนำขึ้นมาจากลำน้ำโขงได้ก็จะอาจมีปัญหาในการอ้างสิทธิความเป็นเจ้าของจนอาจกลายเป็นปัญหาความขัดแย้งระหว่างประเทศและพุทธศาสนิกชน ในอนุภาคลุ่มน้ำโขงได้ จึงเห็นชอบร่วมกันว่าควรจะถือเอาพระพุทธรูปเชียงแสนสี่แผ่นดินเฉลิมพระเกียรติฯที่ได้จัดสร้างไว้ถวายเป็นมหามงคลแด่องค์สมเด็จพระนางเจ้าสิริกิติ์พระบรมราชินีนาถ ณ บริเวณสามเหลี่ยมทองคำ เป็นองค์แทนพระเจ้าล้านตื้อ โดยร่วมใจกันถวายนามว่า พระพุทธนวล้านตื้อ เชียงแสนสี่แผ่นดินเฉลิมพระเกียรติฯ ประทับนั่งบน เรือแก้วกุศลธรรม  ขนาดเรือกว้าง 22 เมตร ยาวจากหัวเรือถึงท้ายเรือ 89 เมตร พร้อมกันนั้นก็ได้สร้างซุ้มประตูโขง พระมหาโพธิสัตว์ มีความสูง 9.99 เมตร ตุงหลวงเฉลิมพระเกียรติ มีความสูง 17.99 เมตร ในยามค่ำคืนมีการเปิดไฟสวยงาม

Nearby Location:  ณ บริเวณริมแม่น้ำโขงของสามเหลี่ยมทองคำ  
Address: 555 หมู่ที่ 1
Region: ภาคเหนือ
Alley: 
Road: 
Subdistrict: เวียง
District: เชียงแสน
Province: เชียงราย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 053 784456, 053 652146
Email: 
Website: http://www.phrachiangsan.com/
Facebook: 
Instagram: 
Line: 
TikTok: 
YouTube: 
Start-End: ทุกวัน 24 ชั่วโมง
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 20.353142, 100.0826542
UUID: fe207229-5240-44ce-86cc-f99f651c545b
Created Date: 2024-09-23
Updated Date: 2024-09-23
URL: 
Published Date: 