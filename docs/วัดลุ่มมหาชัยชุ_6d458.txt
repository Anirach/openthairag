Title: วัดลุ่มมหาชัยชุมพล (Wat Loom Mahachai Chumphon)
Content: เดิมชื่อวัดมหาชัยชุมพล เป็นวัดเก่าแก่ อยู่ที่ถนนตากสินมหาราช ตำบลท่าประดู่ อำเภอเมือง เป็นวัดเก่าแก่ตั้งแต่สมัยอยุธยา ตามประวัติกล่าวว่าตั้งขึ้นเมื่อ ปี พ.ศ. ๒๒๓๔ แต่เดิมบริเวณตั้ง วัดลุ่ม (มหาชัยชุมพล) มีวัดตั้งอยู่ใกล้เคียงกัน ๒ แห่ง คือ  วัดลุ่ม  กับ วัดเนิน  ต่อมาในราวปี พ.ศ. ๒๔๖๓ สมเด็จพระสังฆราเจ้า กรมหลวงวชิรญานวงศ์ (ม.ร.ว.ชื่น นภวงศ์) เมื่อครั้ง ดำรงสมณศักดิ์ที่พระญาณวราภรณ์ ตำแหน่งจ้าคณะมณฑลจันทบุรี เสด็จมาตรวจการคณะสงฆ์ จึงให้รวมวัดลุ่มกับวัดเนินเป็นวัดเดียวกัน แล้ว เรียกชื่อว่า  วัดลุ่ม  แต่ชาวบ้านนิยมเรียกว่า  วัดมหาชัยชุมพล  สถานที่สำคัญที่เป็นแหล่งท่องเที่ยวภายในวัดลุ่มฯนี้ คงจะเป็นศาลสมเด็จพระเจ้าตากสิน สาเหตุที่มีการตั้งศาลสมเด็จพระเจ้าตากสินภายในวัดแห่งนี้ ก็เนื่องมาจากที่แห่งนี้เคยเป็นสถานที่ประทับแรมของท่าน และเป็นสถานที่แห่งแรกที่ชาวบ้านพากันเรียกท่านว่า  เจ้าตากสิน  ประวัติในเรื่องนี้สามารถหาอ่านได้จากส่วน ประวัติศาสตร์ระยอง และ ศาลสมเด็จพระเจ้าตากสิน  พระอุโบสถของวัดลุ่มชัยชุมพลก็เป็นสถานที่ที่น่ามาเที่ยวแวะชมมากเช่นเดียวกัน พระอุโบสถ (หลังเก่า) ลักษณะเป็นอาคารทรงโรงก่ออิฐถือปูนขนาดเล็ก ผังรูปสี่เหลี่ยมผืนผ้าหลังคาเครื่องไม้ลด ชั้น ๒ ชั้นมี เครื่องลำยอง ช่อฟ้า ใบระกา และหางหงส์ไม้แกะสลัก หน้าบันปูนปั้นทาสีอิทธิพลศิลปะจีน ด้านหน้าเป็นรูปมังกรตกแต่งด้วยลายพันธุ์พฤกษาด้านหลังเป็นรูปหงส์ตกแต่งด้วยลายพันธุ์พฤกษา และภาพสัตว์ขนาดเล็ก ซุ้มหน้าต่างแบบซุ้มหน้านางตกแต่งด้วยลายใบเทศตรง กึ่งกลางเป็นรูปครุฑยุด นาค บานประตูและหน้าต่างเป็นไม้ภายในประดิษฐานพระพุทธรูปประทับนั่งปางมารวิชัยศิลปะ รัตนโกสินทร์ พระอุโบสถหลังใหม่ เนื่องจากอุโบสถหลังเก่าชำรุดทรุดโทรมมาก มีขนาดเล็กไม่พอเพียงที่พระภิกษุในวัดจะใช้เป็นที่ทำสังฆกรรม ทางวัดจึงได้ขอพระราชทานวิสุงคามสีมา สร้างอุโบสถหลังใหม่ขึ้นแทนเป็นแบบจตุรมุข พระบาทสมเด็จพระเจ้าอยู่หัว ทรงพระกรุณาโปรดเกล้า ฯ ให้สมเด็จพระบรมโอรสาธิราชสสยามมกุฎราชกุมาร เสด็จพระราชดำเนินแทนพระองค์ ทรงประกอบพิธียกช่อฟ้าและตัดลูกนิมิตรอุโบสถวัดลุ่ม ฯ เมื่อวันที่ 3 กรกฎาคม 2525

Nearby Location: อยู่ใกล้กับสำนักงานเทศบาลนครระยอง ตำบลท่าประดู่
Address: 19
Region: ภาคตะวันออก
Alley: 
Road: ตากสินมหาราช
Subdistrict: กะเฉด
District: เมืองระยอง
Province: ระยอง
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 0 3861 1425, 0 3887 6320
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 06.00 18.00น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 12.6794389, 101.2827176
UUID: f58b98bf-f803-423b-befe-46cc5e36619e
Created Date: 2024-09-23
Updated Date: 2024-09-23
URL: 
Published Date: 