Title: ศาลเทพารักษ์ (Thepharak shrine)
Content: ศาลเทพารักษ์ เป็นสถานที่ศักดิ์สิทธิ์คู่บ้านคู่เมืองอุดรธานี เนื่องจากได้มีการอัญเชิญดวงพระวิญญาณของ  พลตรีพระเจ้าบรมวงศ์เธอกรมหลวงประจักษ์ศิลปาคม  มาสถิต ณ ศาลแห่งนี้ เพื่อเป็นศูนย์รวมที่พึ่งทางใจของชาวจังหวัดอุดรธานี 
เคล็ดลับการกราบไหว้ขอพร 
ศาลเทพารักษ์เป็นอีกสถานที่หนึ่งของจังหวัดอุดรธานีที่มีความศักดิ์สิทธิ์ในเรื่องโชคลาภไม่แพ้ที่ใดแต่ที่นี่มีเคล็ดลับของการขอพรก็คือ การกลั้นหายใจเวลาขอพรจากศาลเทพารักษ์ แล้วปิดทอง 3 แผ่น 
อานิสงส์ของการสักการะกราบไหว้ 
จะทำให้มีโชคลาภทั้งด้านการเงิน การงานต่างๆ 
ประวัติ 
จากคำบอกเล่าของผู้เฒ่าผู้แก่ถึงเหตุที่ตั้งชื่อศาลแห่งนี้ว่า  ศาลเทพารักษ์  ก็เพราะดวงของผู้สร้างเมืองสมพงษ์กับดวงเมือง ถึงแม้พระองค์จะสิ้นพระชนม์ไปแล้ว แต่ก็เชื่อว่าดวงพระวิญญาณของพระองค์ยังทรงห่วงใยและคุ้มตรองปกปักษ์รักษาลูกหลานชาวเมืองอุดรธานีของพระองค์ตลอดมา คำว่า  ศาลเทพารักษ์  จึงหมายถึง  เทพผู้รักษาเมือง  
เดิมที่ดินตรงที่ตั้งศาลเทพารักษ์นี่ เป็นเนินดิน ชาวบ้านเรียกว่าโนนพุงดอ ซึ่งชาวบ้านในบริเวณนี้ได้ร่วมใจกันสร้างศาลแห่งนี้ขึ้นมาด้วยความเชื่อ แต่โบราณเป็นศาลหอไม้ บริเวณของโนนพุงดอ จะสังเกตุเห็นความโดดเด่นของ ต้นศรีมหาโพธิ์ ดูแล้วน่าเกรงขามเป็นอย่างมาก 
ในสมัยของ  หลวงศุภกิจจรรยา  เป็นผู้ว่าราชการจังหวัดอุดรธานี ได้ร่วมกันทำการขุดลอกหนองนาเกลือ คือ  หนองประจักษ์ศิลปาคม  ในเวลานี้ให้เป็นอ่างน้ำ จึงได้บูรณาการสร้างศาลพ่อปู่เทพารักษ์ขึ้น 
ต่อมาในสมัยที่  นายพิศาล มูลศาสตร์สาทร  เป็นผู้ว่าราชการจังหวัดอุดรธานี ได้ร่วมกับชาวบ้านและพ่อค้าคหบดีในจังหวัดจัดสร้างบูรณะศาลเทพารักษ์ใหม่ให้มีความสวยงาม และ ทางเทศบาลนครอุดรธานี ในปี 2555  นายอิทธิพนธ์ ตรีวัฒนสุวรรณ  นายกเทศมนตรีนครอุดรธานี ก็ได้สร้างบูรณะศาลเทพารักษ์ และปรับปรุงบริเวณโดยรอบตัวศาลเป็นแหล่งท่องเที่ยวของอุดรธานี ปรับปรุงบูรณะภูมิทัศน์มีสภาพสวยงามดังในปัจจุบันนี้ ปัจจุบันศาลเทพารักษ์ได้รับการบูรณะสร้างใหม่รูปทรงคล้ายปรางค์ขอมที่สวยงาม

Nearby Location: ตั้งอยู่ที่ถนนเพาะนิยม ตำบลหมากแข้ง อำเภอเมืองอุดรธานี ตรงข้ามหนองประจักษ์
Address: 
Region: ภาคตะวันออกเฉียงเหนือ
Alley: 
Road: เพาะนิยม
Subdistrict: หมากแข้ง
District: เมืองอุดรธานี
Province: อุดรธานี
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 
Email: 
Website: https://thailandtourismdirectory.go.th/attraction/22016
Facebook: 
Instagram: 
Line: 
TikTok: 
YouTube: 
Start-End: 06.00   19.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.4224753, 102.778064
UUID: faafcca4-153b-46dd-b889-431ca9dd5bab
Created Date: 2024-09-23
Updated Date: 2024-09-23
URL: 
Published Date: 