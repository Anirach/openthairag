Title: น้ำตกสวนมะเดื่อ (Suan Madeua Waterfall)
Content: ใน พ.ศ. ๒๕๔๓ ข้าราชการและชาวบ้านสวนมะเดื่อค้นหาแหล่งท่องเที่ยวใหม่เพื่อเสริม
การท่องเที่ยวเขื่อนป่าสักชลสิทธิ์และทุ่งทานตะวัน และได้ร่วมกันพัฒนา “น้ำตกสวนมะเดื่อ” 
ซึ่งทำให้เกิดความร่วมมือพัฒนาชุมชน เริ่มต้นโดยมี นายสมส่วน บูรณพงษ์ หัวหน้าสถานี
อนามัยตำบลห้วยขุนรามเป็นแกนนำ น้ำตกสวนมะเดื่อเกิดจากตาน้ำที่ผุดขึ้นมาจากใต้ดิน ใต้หิน 
ทำให้น้ำใสสะอาด นอกจากฤดูฝนน้ำจะขุ่นแดง เนื่องมีน้ำจากคลองโป่งเกตุและคลองสองแคว
ไหลผ่านบ้านเหมือนฝันมาบรรจบกันที่บ้านยางหมู่ (หมู่ที่ ๗ บ้านโป่งมะนาว) และไหลมาผ่าน
บ้านสวนมะเดื่อ บ้านวังเรือ และไหลลงแม่น้ำป่าสัก สถานที่ตั้งอยู่ที่บ้านสวนมะเดื่อ หมู่ที่ ๔ 
ตำบล ห้วยขุนราม อำเภอพัฒนานิคม จังหวัด ลพบุรี (อยู่ห่างจากเขื่อนป่าสักชลสิทธิ์เพียง 
๒๓ กิโลเมตร ลาดยางตลอดเส้นทาง) เป็นน้ำตกที่เกิดจากน้ำผุดในลำคลองธรรมชาติ น้ำตก
บางชั้นเป็นน้ำร้อนผุด ธรรมชาติในบริเวณน้ำตกประกอบด้วยน้ำตกที่สวยงาม จำนวนมากกว่า 
๑๒ ชั้น ในแต่ละชั้นยังมีสิ่งแปลกมหัศจรรย์ให้ท้าพิสูจน์ ดังนี้

น้ำตกชั้นที่ ๑ ชั้นน้ำตกสองสาย เป็นน้ำตกที่สายน้ำแบ่งออกเป็นสองสายไหลต่อเนื่องกันอย่าง
สวยงาม

น้ำตกชั้นที่ ๒ ชั้นน้ำตกมิตรภาพ เป็นชั้นน้ำตกขนาดเล็กหลายชั้นไหลต่อเนื่องกันอย่างสวยงาม 

น้ำตกชั้นที่ ๓ ชั้นน้ำตกมะเดื่องามล้ำ เป็นชั้นน้ำตกที่มีต้นมะเดื่อขึ้นเป็นจำนวนมาก มีต้นมะเดื่อ 
๒ สายพันธุ์ในบริเวณเดียวกัน

น้ำตกชั้นที่ ๔ ชั้นน้ำตกถ้ำมหัศจรรย์ ใต้น้ำตกมีถ้ำมหัศจรรย์ขนาดใหญ่ที่สวยงามดุจถ้ำเพ็ชร
ที่เกิดจากธรรมชาติ

น้ำตกชั้นที่ ๕ ชั้นน้ำตกถ้ำชวนชม ใต้น้ำตกมีถ้ำมหัศจรรย์ขนาดใหญ่อีกแห่งหนึ่งและที่ชั้นน้ำตกนี้
เป็นจุดชวนชมดูน้ำตกสวนมะเดื่อ

น้ำตกชั้นที่ ๖ ชั้นน้ำตกผางาม บริเวณน้ำตกมีผาที่สวยงามโดยรอบ ๆ

น้ำตกชั้นที่ ๗ ชั้นน้ำตกผาต้นไทร มีน้ำผุดที่เป็นแหล่งกำเนิดน้ำตกไหลออกจากใต้ดินอย่างพิสดาร
และมีต้นไทรป่าขนาดใหญ่ให้ชม

น้ำตกชั้นที่ ๘ ชั้นน้ำตกวังมัจฉา บริเวณน้ำตกมีต้นไม้ธรรมชาติ มีพันธุ์ปลาหลายสายพันธุ์อย่างมากมาย

น้ำตกชั้นที่ ๙ ชั้นน้ำตกแก้วศรีจันทร์ มีความอุดมสมบูรณ์ของพันธุ์ไม้ธรรมชาติ ต้นไม้อายุกว่า ๑๐๐ ปี 
จำนวนมาก พบต้นไม้ดึกดำบรรพ์หลายต้น(ซึ่งยังหาชื่อเรียกไม่ได้ )

น้ำตกชั้นที่ ๑๐ ชั้นน้ำตกวังกระทิง เป็นชั้นน้ำตกที่อดีตเคยมีฝูงกระทิงป่าลงมากินน้ำและลงเล่นน้ำ จน
เป็นเหตุของชื่อหมู่บ้านซับกระทิง

น้ำตกชั้นที่ ๑๑ ชั้นน้ำตกตากฟ้า เป็นชั้นน้ำตกกว้างใหญ่ น้ำใสไหลเย็นเห็นตัวปลาอย่างสวยงามสุดที่
จะบรรยาย

น้ำตกชั้นที่ ๑๒ ชั้นน้ำตกวังขุนราม เป็นชั้นน้ำตกที่สวยงามสุดยอดของน้ำตกสวนมะเดื่อ 

ตลอดบริเวณน้ำตกระยะทางประมาณ ๑.๕ กิโลเมตร เป็นน้ำตกที่เพิ่งปรากฎสู่สายตาประชาชน เป็น
น้ำตกที่ได้รับการจัดลำดับอยู่ในลำดับน้ำตกชั้นแนวหน้าของประเทศไทย ปัจจุบันจึงจัดบริเวณน้ำตก 
เป็นอุทยานการศึกษาธรรมชาติแห่งชาติห้วยขุนราม” (Huai Khun Ram National Education Park)

Nearby Location: ตั้งอยู่ที่บ้านสวนมะเดื่อ ตำบลห้วยขุนราม อำเภอพัฒนานิคม ใกล้พิพิธภัณฑ์เปิดบ้านโป่งมะนาว
Address: หมู่ 4 บ้านสวนมะเดื่อ
Region: ภาคกลาง
Alley: 
Road: น้ำสุด บ้านโป่งเกศ
Subdistrict: 
District: พัฒนานิคม
Province: ลพบุรี
Category: แหล่งท่องเที่ยวทางธรรมชาติ
Sub Type: น้ำตก
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.920467800839754, 101.21643513519565
UUID: 5cc577d8-1150-4b09-bc81-293b3187a841
Created Date: 2024-09-23
Updated Date: 2024-09-23
URL: 
Published Date: 