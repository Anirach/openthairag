Title: เขตรักษาพันธุ์สัตว์ป่าเขาสนามเพรียง (Khao Sanam Prieng Wildlife Sanctuary)
Content: ในปี พ.ศ. 2527 นายเชาว์วัศ สุดลาภา ผู้ว่าราชการจังหวัดกำแพงเพชร ในขณะนั้นได้ดำเนินการให้ เขาสนเป็นแหล่งท่องเที่ยวของจังหวัด เพราะว่าป่าเขาสน เขาสนามเพรียงเป็นป่าสงวนแห่งชาติที่ยังมีสภาพป่าสมบูรณ์และอยู่ใกล้ตัวจังหวัดมากที่สุด ได้พยายามทำทางขึ้นยอดเขาสนโดยไม่มีเงินงบประมาณอาศัยความร่วมมือของข้าราชการ พ่อค้าและประชาชนทำทางขึ้นยอดเขาสนจนสำเร็จและเปิดให้ประชาชนขึ้นชมอย่างเป็นทางการเมื่อวันที่ 1 มีนาคม 2527 ต่อมากรมป่าไม้ได้เล็งเห็นความสำคัญ และเห็นพ้องด้วยในเรื่องนี้ จึงได้ประกาศจัดตั้งเป็นเขตรักษาพันธุ์สัตว์ป่าเขาสนามเพรียงขึ้น ตามพระราชกฤษฎีกาลงวันที่ 20 กรกฎาคม พ.ศ. 2528 และมีผลบังคับใช้ตาม กฎหมาย เมื่อวันที่ 2 สิงหาคม 2528 เป็นต้นมา เหตุผลในการประกาศใช้พระราชกฤษฎีกาฉบับนี้ คือ เนื่องจากป่าสนเขา  เขาสนามเพรียง ในท้องที่ตำบลโกสัมพี ตำบลเพชรชมภู ตำบลลานดอกไม้ตก กิ่งอำเภอโกสัมพีนคร ตำบลทรงธรรม ตำบลนครชุม ตำบลท่าขุนราม ตำบลนาบ่อคำ อำเภอเมือง จังหวัดกำแพงเพชร เนื้อที่ประมาณ 101 ตารางกิโลเมตร หรือประมาณ 63,125 ไร่ มีสภาพภูมิประเทศเป็นเทือกเขาโดดเดี่ยว สภาพป่าสมบูรณ์มาก มีแหล่งน้ำและแหล่งอาหารของสัตว์ป่าอุดมสมบูรณ์ มีสัตว์ป่านานาชนิดอาศัยอยู่เป็นจำนวนมาก เช่น เลียงผา หมูป่า เสือโคร่ง หมี เก้ง ชะนี ลิง ไก่ป่า และนกชนิดต่างๆ ฉะนั้น เพื่อรักษาไว้ซึ่งพันธุ์สัตว์ป่า และให้เป็นที่อยู่อาศัยของสัตว์ป่าโดยปลอดภัย รวมทั้งเป็นการช่วยป้องกันรักษา ต้นน้ำลำธารและป่าไม้ที่มีอยู่ในพื้นที่แห่งนี้ให้คงอยู่อย่างถาวรตลอดไป สมควรกำหนดบริเวณที่ดินป่าดังกล่าวให้เป็นเขตรักษาพันธุ์สัตว์ป่า โดยประกาศในราชกิจจานุเบกษา เล่ม 102 ตอนที่ 98 ลงวันที่ 1 สิงหาคม 2528

Nearby Location: ตั้งอยู่ที่บ้านทุ่งธารทอง ตำบลโกสัมพี อำเภอโกสัมพีนคร ห่างจากทางหลวงแผ่นดินหมายเลข 1 หลักกิโลเมตรที่ 380 381 ประมาณ 8 กิโลเมตร
Address: หมู่ 16 บ้านทุ่งธารทอง
Region: ภาคเหนือ
Alley: 
Road: 
Subdistrict: โกสัมพี
District: โกสัมพีนคร
Province: กำแพงเพชร
Category: แหล่งท่องเที่ยวทางธรรมชาติ
Sub Type: เขตรักษาพันธุ์สัตว์ป่า
Facilities Contact: 
Telephone: 088  293 1758 , 062 408 3461 , 0 5571 8280  065 059 8082
Email: 
Website: https://www.dnp.go.th/wildlife_it/n_web/menu_map/page_ksp.php
Facebook: 
Instagram: 
Line: 
TikTok: 
YouTube: 
Start-End: 8.00 17.00 น.
Activity: 
Suitable Duration: 
Fee (TH): 20.0
Fee (TH Kid): 10.0
Fee (EN): 200.0
Fee (EN Kid): 100.0
Remark: 
Location: 16.59364838968993, 99.30512465776265
UUID: caeff17a-968f-4a5b-9eb1-49f050ed3027
Created Date: 2024-09-23
Updated Date: 2024-09-23
URL: 
Published Date: 