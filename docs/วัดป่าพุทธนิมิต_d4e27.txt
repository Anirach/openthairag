Title: วัดป่าพุทธนิมิตรสถิตสีมาราม (Wat Pa Buddha Nimith Satitsimaram)
Content: โครงการก่อสร้างอุโบสถดินตามแนวทางเศรษฐกิจพอเพียงในพระสังฆราชูปถัมภ์ โดยสำนักเลขานุการสมเด็จพระสังฆราชร่วมกับกรมราชทัณฑ์ กระทรวงยุติธรรม สำนักงานพระพุทธศาสนาแห่งชาติ และจังหวัดสกลนคร เพื่อน้อมเกล้าน้อมกระหม่อมถวายเป็นพระราชกุศล เฉลิมพระเกียรติแด่พระบาทสมเด็จพระเจ้าอยู่หัว เนื่องในโอกาสมหามงคลทรงเจริญพระชนมพรรษาครบ ๘๔ พรรษา ในพระสังฆราชูปถัมภ์ ณ วัดป่าพุทธนิมิตสถิตสีมาราม บ้านห้วยยาง ต.เหล่าโพนค้อ อ.โคกศรีสุพรรณ จ.สกลนคร ซึ่งเป็นวัดกรรมฐานสายหลวงปู่มั่น ภูริทัตโต ปัจจุบันมีพระครูปลัดสมบัติอาภัสสสโรเป็นเจ้าอาวาส สมเด็จพระญาณสังวร สมเด็จพระสังฆราช สกลมหาสังฆปริณายก ทรงรับเป็นองค์อุปถัมภ์การสร้างอุโบสถดินแห่งแรกในประเทศไทย เพื่อถวายเป็นพระราชกุศลแด่พระบาทสมเด็จพระเจ้าอยู่หัว เนื่องในโอกาสเจริญพระชนมพรรษาครบ ๗ รอบ ๘๔ พรรษา ๕ ธันวาคม ๒๕๕๔ โดยจะมีการสร้างอุโบสถ กุฏิ เจดีย์ที่ทำจากดินทั้งหมด ซึ่งจะนำดินจากสังเวชนียสถาน ๔ แห่ง จากประเทศเนปาล อินเดีย และดินจากพระสถูปโบราณ สมัยพระเจ้าอโศกมหาราช จากเมืองตักศิลา ประเทศปากีสถาน มาผสมเพื่อความเป็นสิริมงคลในการสร้างอุโบสถดินด้วย อุโบสถดินจะมีขนาดกว้าง ๗ เมตร ยาว ๑๕ เมตร พระสงฆ์ปฏิบัติสังฆกรรมได้ไม่น้อยกว่า ๕๐ รูป โดยใช้งบประมาณจัดสร้างไม่เกิน ๑ ล้านบาท นอกจากนี้ยังสร้างกุฏิดินอีก ๕ หลัง ราคาหลังละไม่เกิน ๑ แสนบาท และเจดีย์งบประมาณไม่เกิน ๑ ล้านบาท ซึ่งแรงงานที่มาจัดสร้างเป็นผู้ต้องขังในเรือนจำที่กำลังจะพ้นโทษ และผ่านการอบรมการฝึกอาชีพก่อสร้างบ้านดินจากกรมราชทัณฑ์ เพื่อถวายเป็นพระราชกุศลแด่พระบาทสมเด็จพระเจ้าอยู่หัว และยังเป็นการทำความดีคืนสังคม โดยสมเด็จพระสังฆราชยังได้ประทานพระพุทธรูปปางสมาธิ ขนาดหน้าตัก ๙ นิ้ว ที่แกะสลักจากหินหยกที่ได้อัญเชิญมาจากประเทศอินเดีย ประดิษฐานเป็นพระประธานในอุโบสถอีกด้วย

Nearby Location: อยู่ใกล้วัดดอยธรรมเจดีย์ บ้านห้วยยาง ตำบลเหล่าโพนค้อ อำเภอโคกศรีสุพรรณ
Address: หมู่ 6 บ้านห้วยยาง
Region: ภาคตะวันออกเฉียงเหนือ
Alley: 
Road: 
Subdistrict: ด่านม่วงคำ
District: โคกศรีสุพรรณ
Province: สกลนคร
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 08 1974 1604
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 16.9804591, 104.3310684
UUID: 165bf712-de1e-48ff-9401-05dd6750fc81
Created Date: 2024-09-23
Updated Date: 2024-09-23
URL: 
Published Date: 