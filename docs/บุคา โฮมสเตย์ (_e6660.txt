Title: บุคา โฮมสเตย์ (Pabuka Homestay)
Content: ผาบุคาตั้งอยู่บริเวณหมู่บ้านบุคาในเขตตำบลดอนเมือง อำเภอสีคิ้ว จังหวัดนครราชสีมา ตำบลนี้มีความเป็นมาสืบเนื่องจากสมัยสงครามโลกครั้งที่ 2 ขบวนการเสรีไทยได้ใช้พื้นที่ตำบลดอนเมืองในการติดต่อสื่อสารกันเป็นแหล่งสะสมและขนถ่ายอาวุธยุทธภัณฑ์และเสบียง เพื่อใช้ในการต่อสู้กับกองทัพญี่ปุ่น เนื่องจากมีสภาพพื้นที่ทางภูมิศาสตร์เอื้ออำนวยเป็นแนวหน้าผาทอดยาวมาจากเทือกเขาเพชรบูรณ์จนถึงเขาใหญ่เช่นเดียวกับถ้ำเสรีไทยที่อุทยานแห่งชาติภูพาน จังหวัดสกลนคร จึงให้รหัสพื้นที่ตรงนี้ว่าดอนเมือง เพื่อหลบเลี่ยงกองทัพญี่ปุ่นให้เข้าใจคิดว่าคือบริเวณเขตสนามบินดอนเมืองปัจจุบัน ที่บริเวณนี้จึงเป็นเหมือนค่ายกำบังทหาร ซึ่งปัจจุบันไม่เหลือร่องรอยเท่าไรนัก ต่อมาในปี พ.ศ.2548 ได้มีกลุ่มนิสิตนักศึกษาค่ายอาสาพัฒนาชนบทเข้ามาค้นพบสถานที่แห่งนี้ ซึ่งนำโดยแนวคิดเล็กๆ เพื่อการรักษาไว้ซึ่งผืนป่าของลูกหลานหมู่บ้านบุคาที่ได้มีโอกาสมาศึกษาเล่าเรียนในเมืองกรุง ประกอบกับปัญหาความยากจนและปัญหาขาดแคลนสาธารณูปโภคพื้นฐานในชุมชน จึงเกิดการพัฒนาและบุกเบิกเป็นแหล่งท่องเที่ยวแห่งใหม่ขึ้นในนามโครงการนันทนาการสรรค์สร้างชุมชน ภายใต้แรงใจจากโครงการตลาดประกอบฝัน YIY หรือ (Youth Innovation Year) จนถึงปัจจุบันประชาชน ส่วนใหญ่ประกอบอาชีพทำไร่อ้อย มันสำประหลัง ข้าวโพด ทำนาในฤดูฝน และทำสวนน้อยหน่านับถือศาสนาพุทธ มีพิธีกรรมทางศาสนาตามประเพณีไทย

Nearby Location: ตั้งอยู่ที่บ้านบุคา ตำบลดอนเมือง อำเภอสีคิ้ว
Address: หมู่ 3 บ้านบุคา
Region: ภาคตะวันออกเฉียงเหนือ
Alley: 
Road: 
Subdistrict: 
District: สีคิ้ว
Province: นครราชสีมา
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 08 9282 3213
Email: 
Website: www.pabukahomestay.com
Facebook: 
Instagram: 
Line: 
TikTok: 
YouTube: 
Start-End: เปิดทุกวัน
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 14.969412630214354,101.46101795959089
UUID: 4b6f032c-f471-4890-802c-e9304566b9a1
Created Date: 2024-09-23
Updated Date: 2024-09-23
URL: 
Published Date: 