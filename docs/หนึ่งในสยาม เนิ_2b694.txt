Title: หนึ่งในสยาม เนินทรายงามที่ชุมพร (The Most Distinct Thai Sand Dune in Chumphon)
Content: เนินทรายงามชุมพร ตั้งอยู่ที่บ้านน้ำพุ ตำบลปากคลอง อำเภอปะทิว ใกล้กับโครงการส่วนพระองค์ ริมเส้นทางเลียบชายหาดอ่าวบ่อเมา หาดบางเบิด ช่วงที่ผ่านหาดถ้ำธงจะเห็นเนินทรายธรรมชาติ ริมถนนด้านขวามือเป็นระยะทางยาว มีป้ายบอกไว้ว่า""หนึ่งในสยาม เนินทรายงามที่ชุมพร"" (The most distinct Thai sand dune in Chumphon"" และมีเส้นทางเดินศึกษาธรรมชาติเนินทรายงาม เพื่อการเรียนรู้และอนุรักษ์ธรรมชาติ เป็นแผ่นหินเรียงเป็นทางเดินระยะทางประมาณ 1 กิโลเมตร ใช้เวลาในการเดินประมาณ 45 นาที

ปรากฏการณ์เนินทรายริมชายหาดแห่งนี้เกิดจากอิทธิพลของพายุรุนแรงริมฝั่งทะเลในฤดูมรสุมที่พัดพาทรายมาทับถมกันกลายเป็นเนินเขาย่อม ๆ ประกอบกับอิทธิพลของความแห้งแล้งแสงแดดกล้านอกฤดูมรสุมทำให้มีลักษณะธรรมชาติบริเวณนี้เหมือนทะเลทราย หากมาเที่ยวในช่วงกลางวันที่มีแดดแรงระหว่างเวลา 10.00น. 16.00 น.จะรู้สึกร้อนมาก จึงเหมาะที่จะมาเที่ยวชมในช่วงเวลาเช้าและเวลาเย็น ซึ่งสามารถศึกษาพรรณไม้ที่ขึ้นอยู่ในบริเวณนี้ได้โดยไม่ร้อนจนเกินไป และไม่ควรเดินออกนอกเส้นทางที่ทำไว้ หากแพ้แมลงสัตว์กัดต่อยควรนำยาแก้แพ้ไปด้วย

Nearby Location: อยู่ในเขตโครงการพัฒนาส่วนพระองค์จังหวัดชุมพร ใกล้บ้านถ้ำธง ตำบลปากคลอง อำเภอปะทิว
Address: หมู่ 5 บ้านน้ำพุ
Region: ภาคใต้
Alley: 
Road: 
Subdistrict: 
District: ปะทิว
Province: ชุมพร
Category: แหล่งท่องเที่ยวทางธรรมชาติ
Sub Type: อ่าว/หาดทราย/ชายทะเล
Facilities Contact: 
Telephone: 09 6161 8942 
Email: 
Website: www.pkk.go.th/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 18.00 น. 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 10.9324795, 99.492037
UUID: e14ecc71-d329-4205-ba20-af6661b7aaa4
Created Date: 2024-09-23
Updated Date: 2024-09-23
URL: 
Published Date: 