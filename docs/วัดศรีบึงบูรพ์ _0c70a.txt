Title: วัดศรีบึงบูรพ์ (Wat Sai Bueng Bun)
Content: เดิมเป็นที่ตั้งของศาลเจ้าพ่ออุปราช(อุปฮาด) ซึ่งชาวบ้านเชื่อว่าจะคอยคุ้มครองปกป้องคนในพื้นที่ อีกทั้งหากมีคนใดในพื้นที่ต้องออกไปทำงานต่างจังหวัด มักจะมาขอให้ท่านช่วยดูแล คุ้มครอง ปกปักษ์รักษาให้แคล้วคลาดปลอดภัยในด้านการเดินทางไปทำงานต่างถิ่น และด้วยพื้นที่บริเวณดังกล่าวมีขนาดใหญ่ ตั้งอยู่ติดริมน้ำห้วยทับทัน ซึ่งเป็นเวิ้งน้ำที่กว้าง อีกทั้งหากมองไปฝั่งตรงข้ามก็เป็นเขตอำเภอรัตนบุรี จังหวัดสุรินทร์ และยังสามารถมองเห็นพื้นที่บ้านด่านดงแดง อันเป็นรอยต่อของจังหวัดร้อยเอ็ดได้  ด้วยความสวยงามของพื้นที่และสิ่งศักดิ์ที่มีมาแต่เดิม ผู้นำชุมชน ผู้ใหญ่บ้าน จึงได้ร่วมกันสร้างวัดขึ้นตามศรัทธาและความเชื่อของคนในหมู่บ้าน โดยวัดดังกล่าวมีเนื้อที่ถึง 16 ไร่อุโบสถตั้งอยู่กึ่งกลางของพื้นที่ ซึ่งพระครูสันติ คุณาภรณ์ สมณศักดิ์ อดีตรองเจ้าคณะจังหวัดศรีสะเกษ ได้ตั้งชื่อวัดว่า “วัดศรีบึงบูรพ์” ด้วยลักษณะอุโบสถสร้างตามทรงอยุธยาผสมกรุงรัตนโกสินทร์ มีสีทองสุกปลั่งทั้งหลัง เสาของอุโบสถทรงเอียง สูงโปร่ง อุโบสถโดยรอบทั้งหลังไม่มีหน้าต่าง หลังคาประดับสัญลักษณ์ ภปร. ขนาดใหญ่ทั้งด้านหน้าและด้านหลัง มุมทั้งสี่ด้าน มีนาคราชห้าเศียร เฝ้าอยู่รอบๆ ด้านหน้าอุโบสถมีพญานาคราชเจ็ดเศียรสีทองขนาดใหญ่เฝ้าบันไดทางขึ้น ประตูสามารถเปิด ปิดได้เฉพาะด้านหน้าเท่านั้น บานประตูทำจากไม้สักแกะสลักเป็นลวดลายปริศนาธรรมคาถาบทพาหุง ภายในตกแต่งด้วยจิตกรรมฝาผนังอันวิจิตร ที่บอกเล่าเรื่องราวทศชาติชาดก ขององค์พระสัมมาสัมพุทธเจ้า ภายในประดิษฐานรูปหล่อองค์พระพุทธชินราช องค์ที่ 2 ที่มีขนาดหน้าตัก 109 นิ้ว ลักษณะขององค์พระเส้นรอบนอกพระวรกายอ่อนช้อย พระเนตรประดุจตากวาง พระนาสิกโด่ง ชายผ้าสังฆาฏิแยกเป็นเขี้ยวตะขาบ นิ้วพระหัตถ์ทั้ง 4 ยาวเสมอกัน อยู่ในลักษณะปางมารวิชัย ด้านซ้ายและขวาขององค์พระมีพระโมคคัลลานะและพระสารีบุตรเป็นอัครสาวกอยู่ด้วย และพระแก้วมรกตที่ทำจากหยกแท้หนัก 34 กิโลกรัม ในทุกวันเพ็ญเดือนห้า แสงจากดวงอาทิตย์ยามอัสดงจะรอดช่องประตูโบสถ์ตกลงตรงตักของพระพุทธชินราชองค์ที่ 2 พอดีเป็นที่น่าอัศจรรย์

Nearby Location: ตั้งอยู่ที่บ้านโนนสาวสวย ตำบลบึงบูรพ์ อยู่ริมลำน้ำห้วยทับทิม
Address: หมู่ 4 บ้านโนนสาวสวย 
Region: ภาคตะวันออกเฉียงเหนือ
Alley: 
Road: ศรีสะเกษ บึงบูรพ์
Subdistrict: 
District: บึงบูรพ์
Province: ศรีสะเกษ
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 15.3413697, 104.0554182
UUID: 7f782cbc-f3de-4ce3-92bf-553dcc93abfd
Created Date: 2024-09-23
Updated Date: 2024-09-23
URL: 
Published Date: 