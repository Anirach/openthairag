Title: ทะเลสาบเชียงแสน (Chiang Saen Lake)
Content: ทะเลสาบเชียงแสน เป็นบึงน้ำขนาดใหญ่มีพื้นที่บางส่วนอยู่ในเขตห้ามล่าสัตว์หนองบงคาย ลักษณะเป็นที่ราบน้ำท่วมขังจนกลายเป็นบึงขนาดใหญ่ พื้นที่ประมาณสองพันกว่าไร่ เป็นแหล่งดูนกหายากแหล่งหนึ่งที่นิยมกัน เนื่องจากอยู่ใกล้เขตห้ามล่าสัตว์ที่เป็นสถานที่ราชการ สามารถเข้าไปขอเดินชมทางเดินธรรมชาติ และจุดดูนกต่าง ๆ ในเขตห้ามล่าสัตวืหนองบงคายได้ เนื่องจากทางเจ้าหน้าที่จัดเป็นจุดสถานนีที่สามารถแวะชมทั้งนก และพืชพันธุ์ตามธรรมชาติ

ฤดูหนาวเป็นฤดูที่หนาวแวะมาเยี่ยมเยียน เนื่องจากบริเวณทะเลสาบเชียงแสนจะกลายเป็นแหล่งรวมเหล่านกอพยพต่าง ๆ และบางชนิดเป็นนกหายากมารวมตัวกัน โดยเฉพาะในช่วงเช้าของวันที่มีอากาศเย็นสบาย จะสามารถมองเห็นหมอกลอยปกคลุมทั่วไป

เขตห้ามล่าสัตว์ป่าหนองบงคาย เดิมเป็นหนองน้ำขนาดเล็ก ซึ่งถูกล้อมรอบด้วยเนินเขาเตี๊ยๆ โดยรอบเป็นแอ่งรองรับน้ำฝนตามธรรมชาติ ทางราชการได้ก่อสร้างเขื่อนน้ำล้นกั้นทางน้ำไหล ทางทิศตะวันออกเฉียงใต้ของหนอง จึงทำให้หนองน้ำมีปริมาณกว้างมากขึ้น มีลักษณะเป็นทะเลสาบขนาดย่อม จึงมีชื่อเรียกอีกอย่างหนึ่งว่า "ทะเลสาบเชียงแสน" มีพื้นที่ประมาณ 2,711 ไร่ เป็นที่อาศัยของสัตว์ป่าชนิดต่างๆ โดยเฉพาะนกน้ำที่อพยพมาช่วงฤดูหนาว บางชนิดเป็นนกที่หายาก และอีกทั้งยังมีทิวทัศน์ที่สวยงาม จึงเป็นที่พักผ่อนหย่อนใจของประชาชนทั่วไป

              กรมป่าไม้จึงได้ดำเนินการอนุรักษ์พื้นที่แห่งนี้ไว้ โดยมีประกาศกระทรวงเกษตรและสหกรณ์ กำหนดให้พื้นที่แห่งนี้เป็น "เขตห้ามล่าสัตว์ป่า" เมื่อวันที่ 4 เมษายน 2528 และได้รับการขึ้นทะเบียนเป็นพื้นที่ชุ่มน้ำที่มีความสำคัญระหว่างประเทศ ของอนุสัญญาว่าด้วยพื้นที่ชุ่มน้ำ หรืออนุสัญญาแรมซาร์ อันดับที่ 1101 เมื่อวันที่ 5 กรกฎาคม 2544 เป็นต้นมา
ภายในเขตห้ามล่าสัตว์ จัดส่วนหนึ่งเป็นพื้นที่เข้าชมเส้นทางศึกษาธรรมชาติ ศึกษาพรรณไม้น้ำ และดูนก และมีพื้นที่สำหรับกางเต็นท์พักแรม อีกทั้งโดยรอบทะเลสาบเชียงแสนมีที่พักของเอกชนให้เลือกพักตามความสนใจ

การเดินทาง ทะเลสาบเชียงแสน อ.เชียงแสน เดินทางตามทางหลวงหมายเลข 1016 จนถึงหลักกม.ที่ 27 มีแยกขวามือไปเขตห้ามล่าสัตว์หนองบงคาย ขับไปประมาณ 1 กม. จะพบทะเลสาบเชียงแสน และที่ทำการเขตห้ามล่าสัตว์

Nearby Location: ตั้งอยู่ในเขตตำบลโยนก อำเภอเชียงแสน  
Address: 104 หมู่ 3 บ้านกู่เต่า
Region: ภาคเหนือ
Alley: 
Road: 
Subdistrict: 
District: เชียงแสน
Province: เชียงราย
Category: แหล่งท่องเที่ยวทางธรรมชาติ
Sub Type: เขตห้ามล่าสัตว์ป่า
Facilities Contact: 
Telephone: 08 1764 4990
Email: 
Website: www.dnp15.com
Facebook: 
Instagram: 
Line: 
TikTok: 
YouTube: 
Start-End: ทุกวัน08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 20.2567309, 100.043762
UUID: b4977988-0d76-4a97-9a65-589f042f40a7
Created Date: 2024-09-23
Updated Date: 2024-09-23
URL: 
Published Date: 