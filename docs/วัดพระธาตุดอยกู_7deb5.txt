Title: วัดพระธาตุดอยกู่แก้ว (Wat Phrathat Doi Ku Kaeo)
Content: พระธาตุดอยกู่แก้ว ตั้งอยู่ในวัดพระธาตุดอยกู่แก้ว หมู่ 2 ต.จันจว้าใต้ อ.แม่จัน จ.เชียงราย เป็นปูชนียสถานศักดิ์สิทธิ์อันเก่าแก่ มีอายุนับพันปีดังปรากฏในตำนานสิงหนวัติกุมาร สมัยของพระเจ้าอุชุตราชกษัตริย์แห่งโยนกนครได้นำพระบรมสารีริกธาตุส่วนกระดูกตาตุ่มของพระพุทธเจ้า มาประดิษฐานยังดอยแห่งนี้ และได้มีการสร้างพระธาตุครอบพระบรมสารีริกธาตุไว้ และจากหลักฐานโบราณวัตถุที่ให้เห็น เช่น พระเจดีย์ วิหาร ซากกำแพงอิฐโบราณ และอุโบสถที่มีหินสลักสีมาอันเก่าแก่ซึ่งทรุดโทรมปรักหักพังตามอายุกาล ถึงกระนั้นก็ดีปูชนียสถาน ปูชนียสถานนี้ เป็นที่ประชาชนในท้องถิ่นให้ความเลื่อมใสสักการะบูชา ด้วยจิตศรัทธามิเสื่อมคลาย วันสำคัญเช่น วันพระ 8 ค่ำ 15 ค่ำ หรือวันสำคัญทางศาสนา พระธาตุเจดีย์แห่งนี้ ได้แสดงปฏิหาริย์แปล่งรัศมีฉายแสงเป็นประกายรุ้งโชติช่วง ให้ชาวประชาทั่วไปได้เห็นอยู่เสมอ และในกาลที่จะถึงกลางเดือน 5 ของทุกปี จะมีประชาชนผู้มีจิตศรัทธาพากันขึ้นไปแผ้วถางให้สอาดชุ่มชื่น พอวันสงกรานต์ผ่านไปประมาณ 7 วัน ของทุกปี พระสงฆ์เถรานุเถระ และศรัทธาปรพชาชนในตำบลจันจว้า และตำบลใกล้เคียงพากันไปสักการะบูชาทักษิณโสรจทรงสมโภช เป็นประจำทุกปี กาลเวลาผ่านมาจนถึงปี 2499 ได้มีพระอาจารย์ครูบาคำหล้า สํวโร ซึ่งเป็นพระครูทรงคุณธรรม เป็นศิษย์ของครูบาศรีวิชัย นักบุญแห่งลานนา ได้ชักชวนประชาชนทุกๆ คน ในเขตอำเภอแม่จันและใกล้เคียงมาบูรณะปฏิสังขรณ์อีกสร้งพระเจดีย์ครอบพระเจดีย์องค์เดิม ท่านได้สร้งศาลายาว 19 ห้อง อีกหนึ่งหลัง นับได้ว่าเป็นผู้ริเริ่มปลูกฝังรากฐาน ปูชนียสถานเป็นเบื้องแรก หลังจากที่สร้งเจดีย์เรียบร้อยได้อำลาประชาชนจาริกจากไป ต่อจากนั้นวัดพระธาตุดอยกู่แก้วก็กลายเป็นวัดร้างอยู่ประมาณ 2 ปี ลุถึงปี 2502 ได้มีพระธุดงรูปหนึ่งได้ขึ้นไปพำนักอยู่ท่านเป็นสันโดษมีปฏิปทาสีลาจริยวัติน่าเลื่อมใส ประชาชนจึงอาราธนาให้อยู่ประจำวัด ณ วัดดอยกู่แก้ว คนรู้จักกันอย่างแพร่หลายในนามว่าพระอาจารย์มณฑา อาภากโร พระอาจารย์มณฑา อาภากโร ท่านเป็นผู้เตร่งครัดในกรรมฐาน สามารถเมศนาได้เป็นอย่างดี เป็นผู้ชักชวนศรัทธาสร้างวิหาร พระประธาน ศาลา กุฏิสงฆ์ กุฏิแม่ชี โรงครัว ท่านเป็นพระปฐมจารย์องค์แรกที่พัฒนาวัดพระธาตุดอยกู่แก้วอันเป็นปูชนียสถานของ ตำบลจันจว้า อำเภอแม่จัน จังหวัดเชียงราย ให้เจริยมั่นคงนับได้ 24 ปี โบสถ์วัดพระธาตุดอยกู่แก้ว ปัจุจุบัน ต่อมาปลายปี 2525 ท่านได้มอบกิจให้ลูกศิษย์ของท่าน นามว่า พระสมจิตร กนตวีโร รับช่วงต่อจากท่านแล้วท่านก็ออกจาริกไปสู่ที่สงบอิสระตามลำพัง วัดพระธาตุดอยกู้แก้วเป็นร้างอยู่ 26 ปี จึงได้ยกฐานะจากวัดร้างให้เป็นวัดที่มีพระสงฆ์ เมื่อวันที่ 30 กันยายน 2526 เป็นวัดที่มีทะเบียนถูกต้องโดยสมบูรณ์แล้ว

Nearby Location: อยู่ที่เทศบาลตำบลจันจว้าใต้ อำเภอแม่จัน
Address: หมู่ 1 บ้านป่าชักหลวง
Region: ภาคเหนือ
Alley: 
Road: แม่จัน เชียงแสน
Subdistrict: 
District: แม่จัน
Province: เชียงราย
Category: แหล่งท่องเที่ยวทางประวัติศาสตร์ และวัฒนธรรม
Sub Type: ชุมชนโบราณ/โบราณสถาน/โบราณวัตถุ
Facilities Contact: 
Telephone: 0 5377 5123
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 17.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 20.2093235, 99.9668083999999
UUID: ee7208f9-dbbf-4b23-ab10-c3626075385c
Created Date: 2024-09-23
Updated Date: 2024-09-23
URL: 
Published Date: 