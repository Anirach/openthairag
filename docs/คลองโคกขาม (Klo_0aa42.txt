Title: คลองโคกขาม (Klong Khok Kham)
Content: คลองโคกขาม เป็นคลองที่มีเรื่องราวสำคัญทางประวัติศาสตร์เกิดขึ้น นั่นคือ พระเจ้าเสือ หรือสมเด็จพระสรรเพชญ์ที่ 8 แห่งกรุงศรีอยุธยา ได้เสด็จประพาสต้นปากน้ำสาครบุรีด้วยเรือพระที่นั่งเอกชัย โดยมีพันท้ายนรสิงห์เป็นนายท้ายเรือพระที่นั่ง เมื่อเรือพระที่นั่งมาถึงตำบลโคกขาม คลองบริเวณดังกล่าวมีความคดเคี้ยวมาก ลักษณะเป็นโค้งข้อศอก อีกทั้งกระแสน้ำเชี่ยวมากยากต่อการเดินเรือ แม้พันท้ายนรสิงห์จะพยายามคัดท้ายเรือพระที่นั่งอย่างระมัดระวังเพียงใดก็ไม่อาจหลบเลี่ยงจากอุบัติเหตุได้ หัวเรือพระที่นั่งชนกิ่งไม้จนโขนเรือหัก ทำให้พันท้ายนรสิงห์จะต้องถูกประหารชีวิตตามโบราณราชประเพณี ซึ่งกำหนดว่าถ้าผู้ใดถือท้ายเรือพระที่นั่งให้หัวเรือพระที่นั่งหัก ผู้นั้นถึงมรณะโทษให้ตัดศีรษะเสีย แม้ว่าพระเจ้าเสือจะพระราชทานอภัยโทษให้เพราะทรงเห็นว่าเป็นการสุดวิสัยมิใช่ความประมาท ด้วยการทรงโปรดให้ฝีพายทั้งปวงปั้นมูลดินเป็นรูปพันท้ายนรสิงห์ แล้วให้ตัดศีรษะรูปดินนั้นเพื่อเป็นการทดแทนกัน แต่พันท้ายนรสิงห์ยังคงกราบบังคมยืนยันให้ตัดศรีษะตนเพื่อรักษาขนบธรรมเนียมในพระราชกำหนด เป็นการป้องกันมิให้ผู้ใดครหาติเตียนพระเจ้าอยู่หัวได้ว่าทรงละเลยพระราชกำหนดของแผ่นดิน ซึ่งแม้พระเจ้าเสือจะทรงอาลัยรักน้ำใจพันท้ายนรสิงห์สักเพียงใด แต่ก็ทรงจำพระทัยปฏิบัติตามพระราชกำหนดนั้น และโปรดให้ตั้งศาลสูงประมาณเพียงตา นำศีรษะพันท้ายนรสิงห์กับหัวเรือพระที่นั่งเอกชัยที่หักนั้นขึ้นพลีกรรมไว้ด้วยกันบนศาล พร้อมกับทรงดำริให้ขุดคลองที่คดเคี้ยวให้ลัดตัดตรง และพระราชทานนามว่า"คลองสนามชัย" ต่อมาเปลี่ยนเป็น "คลองมหาชัย"จนทุกวันนี้ ส่วนตัวศาลพันท้ายนรสิงห์นั้น ทางกรมศิลปากรได้ดำเนินการจัดสร้างขึ้นมาใหม่ใกล้ๆศาลเดิม และมีอนุสาวรีย์พันท้ายนรสิงห์ประดิษฐานอยู่ในศาลที่สร้างใหม่นี้ให้สักการะ

Nearby Location: ตั้งอยู่ตำบลโคกขาม อำเภอเมืองสมุทรสาคร
Address: บ้านพันท้ายนรสิงห์
Region: ภาคกลาง
Alley: 
Road: 
Subdistrict: 
District: เมืองสมุทรสาคร
Province: สมุทรสาคร
Category: แหล่งท่องเที่ยวทางธรรมชาติ
Sub Type: แม่น้ำ/ลำคลอง/แก่ง
Facilities Contact: 
Telephone: 0 3447 8461
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.5520398959145, 100.367335714551
UUID: 29d8bdbe-21d3-47a1-891f-76dba9f9ee08
Created Date: 2024-09-23
Updated Date: 2024-09-23
URL: 
Published Date: 