Title: ภูทับเบิก (Phu Thap Boek)
Content: ทับเบิกมีความสูงจากระดับทะเลประมาณ 1,768เมตร เป็นจุดที่สูงที่สุดของเพชรบูรณ์ มีสภาพภูมิประเทศที่สวยงามด้วยธรรมชาติแบบทะเลภูเขา มีอากาศบริสุทธิ์ สภาพภูมิอากาศเย็นสบายตลอดปี เนื่องจากร่องลมเย็นจากเทือกเขาหิมาลัยและอยู่บนที่สูง จึงสามารถมองเห็นทิวทัศน์ได้กว้างไกล ตอนเช้ามีกลุ่มเมฆ และทะเลหมอกตัดกับยอดเทือกเขาเพชรบูรณ์ ปัจจุบันภูทับเบิกเป็นที่ตั้งของหมู่บ้านชาวไทยภูเขาเผ่าม้ง ซึ่งได้อพยพมาอาศัยอยู่ที่บ้านทับเบิก หมู่ 14 และหมู่ 16 โดยอยู่ในความดูแลของศูนย์พัฒนาสงเคราะห์ชาวเขาจังหวัดเพชรบูรณ์ ในราวเดือนธันวาคม มกราคม จะมีดอกซากุระหรือนางพญาเสือโครงสีชมพูบานสะพรั่งไปทั้งภูเขา นอกจากนี้ในยามค่ำคืนยังมองเห็นแสงไฟระยิบระยับจากบ้านเรือนในอำเภอหล่มสักที่อยู่เบื้องล่าง เปรียบได้กับ “ดาวบนดิน” จากสภาพดังกล่าว ทำให้ภูทับเบิกเป็นแหล่งท่องเที่ยวที่น่าสนใจ และดึงดูดนักท่องเที่ยวที่นิยมสัมผัสบรรยากาศหนาวเย็น วิถีชีวิตชาวเขา และแหล่งธรรมชาติบริสุทธิ์ ภายใต้คำกล่าวที่ว่า “นอนทับเบิก สัมผัสความหนาว ดูดาวบนดิน”
	วัดป่าภูทับเบิก เป็นจุดรองรับน้ำฟ้ากลางหาว เมื่อวันที่ 9 กันยายน 2542 ซึ่งสันนิษฐานว่าเป็นช่วงที่กระแสลมเย็นจากเทือกเขาหิมาลัยพัดผ่าน โดยมีอุณหภูมิต่ำที่สุดบนภูทับเบิก เพื่อนำไปรวมเป็นน้ำเพชรน้อมเกล้าถวายเป็นน้ำพระพุทธมนต์ศักดิ์สิทธิ์ ในพระราชพิธีมหามงคลเฉลิมพระชนมพรรษา 2 รอบ ในวันที่ 5 ธันวาคม 2542 นอกจากนี้ภายในวัดยังมีพระมหาเจดีย์โพธิปักขิยธรรม เจดีย์เพชร 37 ยอด บรรจุพระบรมสารีริกธาตุขององค์สมเด็จพระสัมมาสัมพุทธเจ้าและพระอรหันต์ธาตุ 
	แปลงปลูกกะหล่ำปลีที่ใหญ่ที่สุดในโลกและหมู่บ้านชาวเขา ในช่วงปลายฝนต้นหนาว “ภูทับเบิก” สวยงามมาก เนื่องจากจะมีแปลงปลูกกะหล่ำที่ใหญ่ที่สุดในโลกซึ่งชาวไทยภูเขาเผ่าม้งปลูก ในฤดูหนาว “ภูทับเบิก” จะมีสีสันสวยงามด้วยดอกพระยาเสือโคร่ง หรือ ดอกซากุระเมืองไทย ซึ่งออกดอกบานสะพรั่งบนเนินเขาต่าง ๆ
	สถานีวิจัยเพชรบูรณ์ แปลงทดลองทับเบิก มหาวิทยาลัยเกษตรศาสตร์ เป็นสถานีสาธิตปลูกพืชเกษตรเมืองหนาว เช่น สตรอเบอร์รี่ สาลี่ พลัม ท้อ และจำหน่ายผลผลิตสด ๆ ที่แปลง ตามฤดูกาล
	จุดชมวิวดูดาวบนดินและลานกางเต็นท์ เป็นจุดที่สามารถดูดาวบนดินได้ครบทั้ง 4 กลุ่ม คือ จุดยอดภูทับเบิกมีระดับความสูงประมาณ 1,768 เมตร จึงสามารถมองเห็นทิวทัศน์และดูดาวบนฟ้า และจุดดูดาวบนดินทั้ง 4 กลุ่ม ได้อย่างสวยงามตลอดค่ำคืน และมีห้องน้ำไว้บริการนักท่องเที่ยว

Nearby Location: ตั้งอยู่ที่บ้านทับเบิก ห่างจากอำเภอหล่มเก่า 40 กิโลเมตร ตามเส้นทางจากหล่มเก่าไปภูหินร่องกล้า หรือห่างจากตัวจังหวัดเพชรบูรณ์ประมาณ 90 กิโลเมตร
Address: บ้านทับเบิก
Region: ภาคเหนือ
Alley: 
Road: 
Subdistrict: 
District: หล่มเก่า
Province: เพชรบูรณ์
Category: แหล่งท่องเที่ยวทางธรรมชาติ
Sub Type: ภูเขา/ธรณีสัณฐานเฉพาะ
Facilities Contact: 
Telephone: 08 6446 1924
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 06.00 20.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 16.8964377231896,101.105975853279
UUID: 66e68373-5710-42a3-bc49-74097f9c348f
Created Date: 2024-09-23
Updated Date: 2024-09-23
URL: 
Published Date: 