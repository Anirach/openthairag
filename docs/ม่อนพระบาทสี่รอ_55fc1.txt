Title: ม่อนพระบาทสี่รอย
Content: ม่อนพระพุทธบาทสี่รอย ตั้งอยู่ที่ยอดม่อนภูเขาสูงกลางป่าชุมชนบ้านนาตารอด หมู่ที่ 9 ตำบลหาดงิ้ว อำเภอเมือง จังหวัดอุตรดิตถ์ มีบรรยากาศโดยรอบเงียบสงบ เหมาะแก่การปฏิบัติธรรม ม่อนพระพุทธบาทสี่รอยบ้านนาตารอด เป็นรอยพระพุทธบาทขนาดใหญ่ และเป็นพระพุทธบาทที่มีความสำคัญหนึ่งใน 6 แห่ง ของจังหวัดอุตรดิตถ์ พระพุทธบาทบ้านนาตารอด เป็นรูปรอยพระพุทธบาทซ้อน 4 ชั้น สร้างขึ้นเพื่อเป็นเครื่องหมายของพระพุทธเจ้า 4 พระองค์ในภัทรกัลป์นี้ ไม่ปรากฏหลักฐานว่าพระพุทธบาทสี่รอยบ้านนาตารอดสร้างขึ้นในสมัยใด สันนิษฐานว่าเดิมมีแผ่นหินพระพุทธบาทสลักอยู่ ปัจจุบันได้มีการเทคอนกรีตทับรอยพระพุทธบาทเดิมไว้เพื่อป้องกันการสูญหาย และมีการสร้างอาคารขึ้นคลุมพระพุทธบาทไว้ โดยรอบอาคารพระพุทธบาท มีที่พักสงฆ์และศาลาขนาดเล็กที่สร้างมาตั้งแต่สมัยก่อน พ.ศ. 2500 โดยพระครูนิกรธรรมรักษ์ (ไซร้) เจ้าอาวาสวัดช่องลม เกจิอาจารย์ใหญ่แห่งเมืองอุตรดิตถ์ในสมัยนั้น รวมทั้งพระพุทธรูปขนาดใหญ่หน้าตัก 5 เมตร นามว่าหลวงพ่อมงคลนิมิตร ที่สร้างขึ้นโดย พระครูนิกรธรรมรักษ์ด้่วย ปัจจุบันม่อนพระพุทธบาทสี่รอย มีพระสงฆ์เวียนเข้ามาปักกรดปฏิบัติธรรมบ้าง ยังไม่ได้ตั้งเป็นสำนักสงฆ์แต่อย่างใด

Nearby Location: อยู่บนยอดม่อนภูเขาสูงกลางป่าชุมชนบ้านนาตารอด หมู่ที่ 9 ตำบลหาดงิ้ว อำเภอเมืองอุตรดิตถ์
Address: หมู่ 9 บ้านนาตารอด
Region: ภาคเหนือ
Alley: 
Road: 
Subdistrict: ขุนฝาง
District: เมืองอุตรดิตถ์
Province: อุตรดิตถ์
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 0 5544 6082
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 16.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 17.671055515824566,100.34824722337338
UUID: c2cf0122-db64-4ee2-82c9-aa9a4f87dc2e
Created Date: 2024-09-23
Updated Date: 2024-09-23
URL: 
Published Date: 