Title: พิพิธภัณฑ์แหล่งเตาเผาอินทขิล (Inthakhin Archaeological Site And Pottery Museum)
Content: พิพิธภัณฑ์แหล่งเตาเผาอินทขิล เป็นบริเวณขุดพบแหล่งเตาเผาอินทขิลเมืองแกน ซึ่งนับว่าเป็นการค้นพบที่สำคัญทั้งทางประวัติศาสตร์และโบราณคดี เพราะเป็นการยืนยันว่า  ทุ่งพันแอกพันเฝือเมืองแกน  ที่มีมาตั้งแต่สมัยพญามังราย (พ.ศ.1801 1854) นั้นมีอยู่จริงตามประวัติศาสตร์ล้านนา นอกจากนั้นยังมีความสำคัญทางโบราณคดี เพราะแหล่งที่ค้นพบนี้มีความสมบูรณ์ทั้งเตาเผาและตัวอย่างเศษถ้วยชาม ซึ่งในภาคเหนือตอนบนยังไม่เคยพบแหล่งใดที่มีความสมบูรณ์สวยงามเช่นนี้มาก่อน จากหลักฐานที่พบมีการสันนิษฐานว่าบริเวณบ้านสันป่าตองน่าจะเคยเป็นแหล่งผลิตเครื่องปั้นดินเผาแหล่งใหญ่ของล้านนาที่มีอายุระหว่าง 500 600 ปี (คาดว่าแหล่งเตาเผานี้ถูกสร้างและใช้งานในราวปี พ.ศ. 1950 2000) ถ้วยชามที่ถูกค้นพบ ส่วนใหญ่เป็นเครื่องถ้วยชามเนื้อแกร่ง เคลือบสีเขียวอ่อน หรือเซลาดอน หรือ ศิลาดล (light green glazed stoneware / celadon ware) และชนิดเคลือบสีน้ำตาล (greenish brown glazed stoneware) โดยใช้ดินสีขาวคุณภาพเยี่ยมเทียบได้กับเครื่องถ้วยชามสังคโลกของศรีสัชนาลัย และเครื่องถ้วยชามที่ผลิตจากเตาพาน จังหวัดเชียงราย ที่สำคัญยังพบชิ้นส่วนภาชนะดินดิบ (pre fired ceramic) ปั้นจากดินสีขาว ซึ่งยังไม่เคยพบในแหล่งเตาโบราณที่ใดมาก่อนในประเทศไทย แหล่งท่องเที่ยวใกล้เคียง คือ เขื่อนแม่งัดสมบูรณ์ชล ซึ่งนักท่องเที่ยวสามารถไปนั่งพักผ่อนริมน้ำ รับประทานอาหารท่ามกลางบรรยากาศธรรมชาติได้

Nearby Location: ใกล้เขื่อนแม่งัดสมบูรณ์ชล ตำบลอินทขิล อำเภอแม่แตง
Address: หมู่ 11 บ้านสันป่าตอง
Region: ภาคเหนือ
Alley: 
Road: 
Subdistrict: อินทขิล
District: แม่แตง
Province: เชียงใหม่
Category: แหล่งท่องเที่ยวทางประวัติศาสตร์ และวัฒนธรรม
Sub Type: ประวัติความเป็นมา
Facilities Contact: 
Telephone: 053 857 360
Email: 
Website: 
Facebook: 
Instagram: 
Line: 
TikTok: 
YouTube: 
Start-End: วันจันทร์   วันศุกร์ 08.00 17.00น.

Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.1879081, 98.9798091
UUID: 2a341a55-3ae1-4335-824d-0b82692a0dbf
Created Date: 2024-09-23
Updated Date: 2024-09-23
URL: 
Published Date: 