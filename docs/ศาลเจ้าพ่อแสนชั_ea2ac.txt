Title: ศาลเจ้าพ่อแสนชัย (Sanchai Monument)
Content: เจ้าพ่อแสนชัย  เป็นนายทหารในสมัยรัชกาลที่ 5 ที่ส่วนกลางส่งมารบป้องกันเมืองแพร่ใน พ.ศ.2445 โดยได้นำการรบอย่างกล้าหาญกระทั่งเสียชีวิต ณ บริเวณที่ตั้งศาลฯ ในปัจจุบัน จากเหตุการณ์ดังกล่าวประชาชาวจังหวัดแพร่จึงได้ร่วมกันสร้างศาลเจ้าพ่อแสนชัยขึ้น เพื่อเป็นอนุสรณ์แห่งความกล้าหาญในการต่อสู้ป้องกันเมืองแพร่ ต่อมาใน พ.ศ.2513 ศาลเจ้าฯ ได้ชำรุดทรุดโทรมลง กลุ่มพ่อค้าและเทศบาลเมืองแพร่จึงได้ร่วมกันบูรณะซ่อมแซมเป็นครั้งแรก กระทั่ง พ.ศ.2538 ที่เกิดอุทกภัยครั้งใหญ่ สร้างความเสียหายอย่างมากแก่ศาลเจ้าฯ กลุ่มพ่อค้าและประชาชน จึงได้ร่วมกับเทศบาลเมืองแพร่ทำการบูรณะและก่อสร้างศาลเจ้าฯ ขึ้นใหม่ ใน พ.ศ.2541 และเพื่อเป็นการระลึกถึงพระคุณของ  เจ้าพ่อแสนชัย  ที่สละชีพเพื่อป้องกันเมืองแพร่ไว้ จึงได้กำหนดจัดงานประเพณีกินเพื่อความเป็นสิริมงคล ศาลเจ้าพ่อแสนชัย ในเดือนธันวาคมของทุกปี ประตูชัย ซึ่งถือว่าเป็นย่านการค้าแผงลอยที่คึกคักที่สุดในอำเภอเมืองแพร่ โดยจะมีพ่อค้าแม่ค้าสับเปลี่ยนหมุนเวียนนำสินค้ามาขายตั้งแต่เช้ายันเย็น จรดค่ำคืน ซึ่งจะมีทั้งร้านค้าแผงลอย รถเข็น ร้านตึกแถว รอคอยบริการตลอดสองฝั่งข้างทางซ้ายและขวาเป็นระยะทางจากหลังสถานีตำรวจภูธรเมืองแพร่ตรงยาวจนถึงตลาดสดเทศบาลเมืองแพร่ และบนประตูชัยมี  ศาลเจ้าพ่อแสนชัย ตั้งบนกำแพงเมืองอยู่ท่ามกลางประตูชัย อันเป็นที่เคารพศรัทธาของคนแพร่ โดยเฉพาะผู้อยู่อาศัยและผู้ประกอบกิจการค้าขายบนประตูชัย จนเกิดมีประเพณี  กินเพื่อสิริมงคล ที่วันที่ 10 ธันวาคมของทุกปีจะมีการนำอาหารหลากหลายชนิดมาแจกให้ประชาชนได้รับประทานกันแบบฟรีๆ ไม่ว่าจะเป็นก๋วยเตี่ยว ขนมจีน หมี่ผัด ขนมหวาน น้ำดื่ม ต่างๆจากผู้ค้าย่านประตูชัยและผู้นับถือเจ้าพ่อแสนชัยมาคอยให้บริการกันในวันนั้น โดยพิธีกินเพื่อสิริมงคลนั้นจะเริ่มมีการแสดงต่างๆในเวลา 16.00 น. และจะเริ่มแจกอาหารเมื่อเวลา 18.00 น. ซึ่งผู้เตรียมอาหารมาก็จะแจกอาหารหรือขนมจนกว่าของที่เตรียมมาจะหมด ทำให้มีประชาชนชาวแพร่และนักท่องเที่ยวเข้าร่วมงานกันเป็นจำนวนมาก โดยแต่และคนต่างถืออาหาร ขนมและน้ำดื่มอย่างเต็มไม้เต็มมือเดินสวนกันไปมาพูดคุยกันอย่างสนุกสนาน ทำให้อิ่มบุญทั้งผู้ให้และผู้รับ

Nearby Location: อยู่ใกล้ตลาดสดประตูชัย ตำบลในเวียง อำเภอเมืองแพร่ 
Address: 
Region: ภาคเหนือ
Alley: 
Road: รอบเมือง
Subdistrict: กาญจนา
District: เมืองแพร่
Province: แพร่
Category: แหล่งท่องเที่ยวทางประวัติศาสตร์ และวัฒนธรรม
Sub Type: อนุสาวรีย์/อนุสรณ์สถาน
Facilities Contact: 
Telephone: 054 511060
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิด ทุกวัน  24 ชั่วโมง
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 18.1426892, 100.1419906
UUID: 37bbb828-ff51-424e-bee0-7c17ca173e95
Created Date: 2024-09-23
Updated Date: 2024-09-23
URL: 
Published Date: 