Title: พระธาตุโพนสวรรค์
Content: พระธาตุโพนสวรรค์ ประดิษฐาน ณ วัดประชาสามัคคี ตําบลโพนสวรรค์ อําเภอโพนสวรรค์ จังหวัดนครพนม เป็นพระธาตุที่ชาวอำเภอโพนสวรรค์ร่วมแรงจิตศรัทธาสร้างขึ้นให้เป็นพุทธศาสนสถานให้ชาวอำเภอโพนสวรรค์รวมถึงพุทธศาสนิกชนทั่วไปได้มาเคารพสักการะ เป็นการดำรงคงไว้ซึ่งความศรัทธาต่อพระพุทธศาสนา จากแนวคิดของท่านพระครูสุตสุทธิธรรม เจ้าอาวาสวัดประชาสามัคคี ในการสร้างพระธาตุโพนสวรรค์ให้เป็นศูนย์รวมจิตใจแก่สาธุชนที่ได้มากราบนมัสการ โดยมีหลวงปู่ประไพ อัคคธัมโม เป็นผู้ให้คำแนะนำและอุปถัมภ์การสร้างพระธาตุโพนสวรรค์ หลวงปู่สนธิ์ เขมิโย และหลวงปู่บุญหนา ธัมมทินโน เป็นผู้เมตตาอธิษฐานก้อนอิฐในการก่อสร้างพระธาตุโพนสวรรค์ ได้มีพิธีวางศิลาฤกษ์ในวันที่ 28 พฤษภาคม 2553 ซึ่งเป็นวันวิสาขบูชา และเริ่มก่อสร้างองค์พระธาตุ ในวันที่ 17 ตุลาคม 2554 โดยมีทุนเบื้องต้นจากการทอดกฐินสามัคคีของชาวอำเภอโพนสวรรค์ พระธาตุโพนสวรรค์ รูปแบบเป็นศิลปะอีสาน ส่วนยอดได้แบบจากพระธาตุพนม ส่วนด้านล่างฐานพระธาตุยกพื้นสูงเพื่อให้พระธาตุเป็นจุดเด่นสวยงามยิ่งขึ้น มีลวดลายพุทธประวัติ ด้านหน้าองค์พระธาตุมีแบบจำลองเรือไฟ อันแสดงถึงความร่วมแรงร่วมใจในการสืบสานงานประเพณีไหลเรือไฟนครพนมในทุกปี ซึ่งมีความสวยงามเป็นเอกลักษณ์และเป็นความภาคภูมิใจของชาวอำเภอโพนสวรรค์

Nearby Location: วัดประชาสามัคคี ตําบลโพนสวรรค์ อําเภอโพนสวรรค์ จังหวัดนครพนม
Address: วัดประชาสามัคคี 
Region: ภาคตะวันออกเฉียงเหนือ
Alley:  
Road:  
Subdistrict: นาขมิ้น
District: โพนสวรรค์
Province: นครพนม
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 04 251 6316
Email: 
Website: 
Facebook: 
Instagram: 
Line: 
TikTok: 
YouTube: 
Start-End: 08.00 18.30 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 17.4484527, 104.4441686
UUID: 4d20d7ab-e046-4371-83eb-f893cc12c492
Created Date: 2024-09-23
Updated Date: 2024-09-23
URL: 
Published Date: 