Title: ภูอีเลิศ (Phu E Lerd)
Content: ภูอีเลิศ  จุดชมวิวทะเลหมอกแห่งใหม่ของจังหวัดเลย ตั้งอยู่ที่บ้านปากหมัน ต.ปากหมัน อ.ด่านซ้าย จ.เลย  แต่เดิมพื้นที่บริเวณนี้เป็นเส้นทางเดินหาของป่าของชาวบ้าน และใช้เป็นที่นั่งพักผ่อนและกินข้าวระหว่างทาง จนได้รับการพัฒนาให้กลายเป็นสถานที่ท่องเที่ยวแห่งใหม่ขึ้นในปลายปี 2560  จากผลงานของอาจารย์นรเศรษฐ์ แสนประสิทธิ์  (คุณครูนอ) อาจารย์ประจำโรงเรียนในหมู่บ้านปากหมัน ที่ได้เล็งเห็นถึงความงดงามและทรงคุณค่าของภูอีเลิศจึงได้พัฒนาและทำการเผยแพร่ออกสู่สายตานักท่องเที่ยว  ถือว่ายังเป็นสถานที่ท่องเที่ยวที่สดใหม่ ธรรมชาติยังคงมความอุดมสมบูรณ์ 
บริเวณภูอีเลิศ  ส่วนใหญ่จะเป็นป่าเบญจพรรณ  บรรยากาศร่มรื่นมีธรรมชาติที่อุดมสมบูรณ์    
จากจุดนี้ถ้าฟ้าโปร่งไม่มีเมฆหมอกปกคลุม  สามารถมองเห็นพรมแดนของประเทศลาวและอำเภอด่านซ้ายได้แบบไกลสุดลูกหูลูกตา นอกจากนี้ที่ด้านบนยังมีอากาศเย็นสบายตลอดทั้งปี  ใครที่ชอบท้าทายกับความหนาวต้องมาลองสัมผัสดูสักครั้ง 
และสิ่งที่สำคัญและเป็นไฮไลท์ของที่นี่ ก็คือทะเลหมอก   ที่นี่มีทะเลหมอกที่สวยงามมาก และในช่วงหน้าหนาว   จะมีทะเลหมอกออกมาให้นักท่องเที่ยวได้สัมผัสแทบทุกวัน
และหากใครอยากที่จะนอนกางเต็นท์บนภูอีเลิศ  ก็สามารถแจ้งกับทางชมรมท่องเที่ยวชุมชนให้จัดเตรียมพื้นที่ไว้สำหรับกางเต็นท์พักค้างแรมบนภูได้ ซึ่งจะได้พบกับความหนาวเย็นแบบสะใจ และเหล่าหมู่ดาวบนฟ้ากว้าง ที่งดงามในยามค่ำคืน 
ในส่วนของการเดินทางไปชมภูอีเลิศนั้น ที่หมู่บ้านปากหมันจะมีรถอีแต๊กของชาวบ้านไว้คอยบริการรับส่งนักท่องเที่ยวขึ้นมาที่ภูอีเลิศ  โดยรถอีแต๊ก 1 คัน สามารถนั่งได้ 5 6 คน ค่าบริการคันละ 500 บาท โดยหากใครจะไปนอนกางเต๊นท์สามารถนัดเวลาให้คนขับรถมารับในเช้าของอีกวันหนึ่งก็ได้

Nearby Location: ทางขึ้นอยู่ทางด้านหลังโรงเรียนพระแก้วอาสา ต.ปากหมัน อ.ด่านซ้าย
Address: บ้านปากหมัน
Region: ภาคตะวันออกเฉียงเหนือ
Alley:  
Road:  
Subdistrict: 
District: ด่านซ้าย
Province: เลย
Category: แหล่งท่องเที่ยวทางธรรมชาติ
Sub Type: จุดชมวิว
Facilities Contact: 
Telephone:  06 1053 1561 (อาจารย์นรเศรษฐ์ แสนประสิทธิ์)
Email: 9971@ssrw.ac.th 
Website: 
Facebook: 
Instagram: 
Line: 
TikTok: 
YouTube: 
Start-End: 04.00 18.00 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 17.4951298, 101.1811035
UUID: 351a8556-e12d-4664-82c8-fad45410c008
Created Date: 2024-09-23
Updated Date: 2024-09-23
URL: 
Published Date: 