Title: เกาะยาวใหญ่ (Koh Yao Yai (Yao Yai Island))
Content: เกาะยาวใหญ่ อยู่ทางใต้เกาะยาวน้อย โดยเกาะยาวใหญ่มีขนาดเป็นเท่าตัวของเกาะยาวน้อย แต่จะเป็นเกาะที่ “มีความเป็นพื้นเมืองและเงียบสงบ”  มากกว่า
เกาะยาวใหญ่มากมายด้วยสถานที่ท่องเที่ยวทางทะเล ชายหาด อ่าว โรงแรมระดับหรู ไม่แพ้เกาะยาวน้อย มีสิ่งที่น่าสนใจได้แก่ วีถึชีวิตชุมชนเกาะยาว การทำสวนยาง การทำไร่นา การทำผ้าบาติค การผูกอวน
เกาะส่วนมากในหมู่เกาะนี้จะเป็นภูเขาและป่าฝนหลายประเภท พื้นที่ที่อยู่ใกล้กับทะเลกว่าจะเป็นพื้นที่ปลูกข้าว เกาะแห่งนี้และเกาะอื่นๆที่อยู่ใกล้เคียงอุดมไปด้วยสัตว์ป่านานาพันธุ์ ชายหาดที่ลึกลับ และหมู่บ้านที่ทำประมงสืบทอดกันมาทำให้พื้นที่นี้มีความงดงามเป็นธรรมชาติตลอดทั้งปี เกาะยาวมี 2 ฤดู นั่นคือฤดูฝนและฤดูร้อน ที่นี่ไม่เคยอากาศหนาว

แหล่งท่องเที่ยวบนเกาะยาวใหญ่
  อ่าวคลองสน หาดทรายขาวสะอาดแวดล้อมไปด้วยทิวสน ด้านซ้ายจะเป็นโขดหินเล็ก ๆ ที่มีสีสันสวยงาม ใครที่สนใจลงเล่นน้ำชมปะการังก็แวะมาที่อ่าวคลองสนได้เลย
  อ่าวตีกุด เป็นอ่าวที่มีหาดทรายขาวสะอาด มีต้นสนขึ้นดูร่มรื่น, อ่าวหินกอง เป็นหาดที่ร่มรื่นไปด้วยป่าไม้เคียม แต่บริเวณนี้ไม่เหมาะกับการลงเล่นน้ำ และความพิเศษของที่นี่คือโดยรอบจะมีลูกปลากระเบนอาศัยอยู่มากมาย และยังมีชาวบ้านซึ่งส่วนใหญ่เป็นชาวมุสลิมประกอบอาชีพหาปลาอยู่
  อ่าวทราย เป็นหาดทรายขาวละเอียด มีโขดหินสวยงาม สามารถลงเล่นน้ำได้
  อ่าวล้าน เป็นหาดสวยงาม สามารถลงเล่นน้ำได้เช่นกัน แต่ทางทิศเหนือของอ่าวจะเป็นหน้าผาสูงชัน น้ำลึก
  แหลมหาด ที่นี่จะมีสวนมะพร้าว มะม่วงหิมพานต์ และป่าสนขึ้นรายล้อมหาดทรายขาว
  เกาะโล๊ะปาแรด เป็นหาดทรายที่มีสวนมะพร้าวขึ้นอยู่รายรอบ สามารถมองเห็นหาดทรายขาวยาวเหยียดจนสุดทาง ลงเล่นน้ำทะเลได้ 
  แหลมนกออก เป็นหาดทรายที่มีโขดหิน ก้อนหินหลากสีสัน สามารถลงเล่นน้ำได้ หรือจะไป
  หมู่บ้านชาวประมง เพื่อชมวิถีชีวิตที่อยู่แบบเรียบง่าย
อีกทั้งยังมีบ้านพักแบบโฮมสเตย์ สำหรับนักท่องเที่ยวที่ต้องการจะสัมผัสบรรยากาศ วิถีชีวิตแบบพื้นบ้าน ร่วมกิจกรรมกับชาวบ้าน เช่น การออกไปจับปลา จับหอยชักตีน หอยแครง ขี่จักรยานเที่ยวศึกษาเส้นทางธรรมชาติ และมีที่พักเอกชนไว้บริการอีกด้วย

Nearby Location: ตั้งอยู่ทางใต้ของอ่าวพังงา ต่อจากเกาะยาวน้อย  
Address: 
Region: ภาคใต้
Alley: 
Road: 
Subdistrict: 
District: เกาะยาว
Province: พังงา
Category: แหล่งท่องเที่ยวทางธรรมชาติ
Sub Type: หมู่เกาะ
Facilities Contact: 
Telephone: 08 3634 3458, 08 9726 2419
Email: cbtyaoyai@gmail.com
Website: www.facebook.com/YAOYAICBT/
Facebook: 
Instagram: 
Line: 
TikTok: 
YouTube: 
Start-End: ทุกวัน 08.00 18.00 น. (โทรจองล่วงหน้ากรณีกรุ้ป 1 อาทิตย์ )
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 7.969568940213041,98.58465319042966
UUID: c91d7336-4137-4507-b0c7-8871abae64e4
Created Date: 2024-09-23
Updated Date: 2024-09-23
URL: 
Published Date: 