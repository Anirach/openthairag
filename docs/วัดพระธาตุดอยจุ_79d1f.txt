Title: วัดพระธาตุดอยจุก (Phra That Doi Juk)
Content: โบราณาจารย์กล่าวไว้ว่า สมัยหนึ่ง สมเด็จพระบรมศาสดาสัมมาสัมพุทธเจ้า แห่งเราทั้งหลาย ได้เสด็จเลาะตามสันดอยล่องมาทางทิศใต้พระองค์ก็มาจุกอยู่จ๋อมดอย ลูกหนึ่ง ในสมัยนั้นพระอานนท์เถรเจ้าได้ไหว้ทูลถามว่า ฐานะที่นี้ก็เป็นที่เกลี้ยงดีแลหันงาม จะสมควรหมายศาสนาไว้ที่นี้ หรือไม่พระเจ้าข้า  พระพุทธองค์ผู้จอมธรรม ตรัสว่า  ดูกรอานนท์ดอยนี้จะหาถ้ำเป็นที่เก็บเกศาธาตุไว้ก็บ่มีจะไว้ประทับรอยพระบาท ก็ซ้ำบ่มีก้อนหินอันถาวรย้ำไว้ เท่าว่าต่อไปปายหน้าหลังจากตัวตถาคตเองดับขันธ์ไปแล้ว เมื่อศาสดาของเราดากึ่งข้องเข้ามา จักมีบุคคลาใหญ่น้อยหลายหลากมาร่วมกันสร้าง พระเจดีย์ขึ้นหมายศาสนาไว้ที่นี้ บุคคลผู้ที่มาสร้างพระเจดีย์ขึ้นที่นี้บุคคลผู้นั้น จะได้ความอยู่เย็นเป็นสุข เสมอเหมือนตัวตถาคตได้มาจุกอยู่สำราญ อยู่ที่นี้แล  เพราะการเสด็จมาหยุดประทับ ณ ดอยแห่งนี้ ขององค์สมเด็จพระบรมศาสดา สัมมาสัมพุทธเจ้าประชาชนทั้งหลายจึงเรียกดอยแห่งนี้ว่า ดอยจุก หรือ ดอยหยุด ตราบจนทุกวันนี้วัดพระธาตุดอยจุกเป็นวัดที่เก่าแก่วัดหนึ่งเป็นโบราณสถาน ที่สำคัญแห่งหนึ่งของจังหวัดพะเยาตามที่ได้กล่าวในประวัติและตำนานแล้ว และในช่วงหนึ่งได้ร้างไป ด้วยสาเหตุใดไม่ปรากฏหลักฐานต่อมาเมื่อประมาณ ก่อนเข้าพรรษาปี พ.ศ. 2535 ได้มีคณะพุทธศาสนิกชนชาวบ้านกว้านและ พุทธศาสนิกชนในบริเวณใกล้เคียงได้ร่วมกันพัฒนาและได้สร้างถนนขึ้นเพื่อ ทำความสะดวกในการขึ้นไปประกอบกิจกรรมต่างๆ พร้อมกันนี้ได้อาราธนา พระภิกษุขึ้นจำพรรษา และสร้างเสนาสนะถวายแก่พระภิกษุที่จำพรรษาอยู่ที่นี้ด้วย

Nearby Location: ในวัดพระธาตุดอยจุก ตำบลดงเจน อำเภอภูกามยาว
Address: หมู่ 13
Region: ภาคเหนือ
Alley: 
Road: พะเยา ป่าแดด
Subdistrict: ดงเจน
District: ภูกามยาว
Province: พะเยา
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศาสนสถาน (วัด/โบสถ์/มัสยิด ฯลฯ)
Facilities Contact: 
Telephone: 054 422973
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดทุกวัน ตั้งแต่เวลา 06.00 18.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 19.2328112, 99.9493564
UUID: 4caf2fd0-acf8-4a71-b645-ecbd1ccb9301
Created Date: 2024-09-23
Updated Date: 2024-09-23
URL: 
Published Date: 