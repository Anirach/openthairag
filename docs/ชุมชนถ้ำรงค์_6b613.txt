Title: ชุมชนถ้ำรงค์
Content: ชุมชนถ้ำรงค์ ตำบลถ้ำรงค์ เป็นชุมชนเก่าแก่ ซึ่งตำนานเล่าว่า เจ้าเมืองหนึ่งเสด็จประพาส มาที่ตำบลนี้ มีหญิงสาวชาวบ้านนำน้ำใส่ขันและมีใบหญ้าคาลอยอยู่มาถวาย เจ้าเมืองได้พระราชทานธำมรงค์ (แหวน) เป็นการตอบแทน ต่อมาชาวบ้านจึงเรียกชุมชนนี้ว่า  บ้านธำรงค์  และกลายมาเป็น  ถ้ำรงค์  มาจนทุกวันนี้ ชาวตำบลถ้ำรงค์รวมตัวกันอนุรักษ์การดำเนินชีวิตทั้งบ้านเรือนที่อยู่อาศัย และการประกอบอาชีพ โดยเฉพาะในเรื่องเกี่ยวกับตาลโตนด ด้วยศักยภาพของชุมชนแห่งนี้จึงได้ รับเลือกเป็นชุมชนเพื่อการท่องเที่ยวเรียนรู้ เมื่อปี พ.ศ. 2544 ภายในพื้นที่มีจุดท่องเที่ยว ได้แก่ วัด ถ้ำรงค์ มีอุโบสถลวดลายปูนปั้นงดงามฝีมือช่างเมืองเพชร ถ้ำรงค์ ประดิษฐาน หลวงพ่อดำ เป็นพระพุทธรูปเก่าแก่คู่ชุมชน แหล่งเรียนรู้ภูมิปัญญาตาลโตนด หรือ สวนตาลลุงถนอม ปลูกตาลเรียงเป็นแนวเหมือนสวนผลไม้ โดยตั้งใจอนุรักษ์ต้นตาลซึ่งเป็นสัญลักษณ์ของเพชรบุรีที่นับวันจะน้อยลงไป บ้านยีโตนด ทำขนมตาล และเคี่ยวน้ำตาล สืบสานตาลเมืองเพชร ซึ่งเป็นบ้านทรงไทยหลังใหญ่ที่มีกลุ่มผู้สูงอายุสานใบตาลเป็นรูปทรงต่าง ๆ หมู่บ้านสานไผ่ เป็นการนำไม้ไผ่สานเป็นเครื่องใช้นานาชนิด วัดม่วงงามและพิพิธภัณฑ์ของเก่า จัดแสดงเครื่องมือเครื่องใช้วิถีชีวิตในอดีตของชุมชนนี้ ชุมชนบ้านรงค์ได้รับรางวัลด้านการสร้างความปลอดภัยการจราจรบนถนนของชุมชน และได้ผนวกจัดเป็นเส้นทางขี่จักรยานท่องเที่ยวที่จะได้เพลิดเพลินกับบรรยากาศชุมชน และเรียนรู้คุณค่าภูมิปัญญาท้องถิ่น นักท่องเที่ยวที่สนใจชมการปีนตาล เคี่ยวตาลโตนด การทำอาหารและขนมหวานที่ใช้ผลิตผลจากต้นตาล ชมสวนชมพู่เพชรสุพรรณ และทับทิมจันทร์ โดยมีรถบริการพร้อมมีวิทยากรบรรยาย

Nearby Location: 
Address: 
Region: ภาคกลาง
Alley: 
Road: 
Subdistrict: ถ้ำรงค์
District: บ้านลาด
Province: เพชรบุรี
Category: แหล่งท่องเที่ยวทางประวัติศาสตร์ และวัฒนธรรม
Sub Type: วิถีชีวิตความเป็นอยู่ (ชุมชน)
Facilities Contact: 
Telephone: 0 3249 1467, 08 9822 5362
Email: 
Website: 
Facebook: https://www.facebook.com/profile.php?id=100063621609825
Instagram: 
Line: 
TikTok: 
YouTube: 
Start-End: 08.30 16.30 น. (ต้องติดต่อล่วงหน้า)
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 13.021136703280682, 99.91891622543335
UUID: 4f81b93b-3efe-4891-b909-ab4942976faf
Created Date: 2024-09-23
Updated Date: 2024-09-23
URL: 
Published Date: 