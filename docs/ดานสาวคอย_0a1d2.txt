Title: ดานสาวคอย
Content: ดานสาวคอย อยู่ในบริเวณวัดภูพานอุดมธรรม บ้านดานสาวคอย ตำบลนาแก บนเทือกเขาภูพาน คำว่า ดาน หรือ ด่าน ในภาษาอีสาน หมายถึง ลานดิน หรือ ลานหิน ลักษณะของดานสาวคอย เป็นลานหินราบเรียบบนภูสูง แวดล้อมไปด้วยต้นไม้นานาพรรณ สามารถมองเห็นทิวทัศน์อำเภอนาแก อำเภอธาตุพนม และหนองหารของจังหวัดสกลนครได้ ความเป็นมาของสถานที่แห่งนี้ มีเรื่องเล่าสืบต่อกันว่า ในยุคสงครามประชาชนหลังเหตุการณ์ 6 ตุลาคม 2519 ดานสาวคอยได้ก่อตำนานรักระหว่างสหายสาวบ้านป่ากับหนุ่มนักศึกษาจากเมืองกรุง จะนัดหมายมาคอยกันที่ลานหินนี้เป็นประจำ หรือมาเที่ยวชมความงามโดยฝ่ายสาวจะมาเป็นผู้คอย จึงได้ชื่อว่า  ดานสาวคอย  หลังยุติการสู้รบของพรรคคอมมิวนิสต์แห่งประเทศไทยกับรัฐบาลไทย มีการนิรโทษกรรมแก่นิสิต นักศึกษา ประชาชนที่เดินทางเข้าป่าร่วมกับพรรคคอมมิวนิสต์แห่งประเทศไทย เหลือไว้เพียงตำนานการต่อสู้และตำนานความรักระหว่างสาวบ้านป่ากับปัญญาชนจากมหาวิทยาลัย ต่อมามีการนำพระพุทธรูปขึ้นมาประดิษฐานบนลานสาวคอย นามว่า  พระพุทธมหามงคลบพิตรจัตุรทิศประทานพร  ถือเป็นสัญลักษณ์ของการยุติการสู้รบของคนไทยด้วยกัน และเพื่อให้ลานแห่งนี้กลายเป็นลานธรรมยึดเหนี่ยวจิตใจแก่ผู้คนรุ่นหลังต่อไป การเดินทาง จากตัวอำเภอนาแก ใช้ทางหลวงชนบท นพ. 3051 ทางเดียวกับที่ไปมหาวิทยาลัยรามคำแหง วิทยาเขตนครพนม ระยะทางห่างจากตัวอำเภอประมาณ 6 กิโลเมตร

Nearby Location: ดานสาวคอย  อยู่ในบริเวณวัดภูพานอุดมธรรม บ้านดานสาวคอย ตำบลนาแก บนเทือกเขาภูพาน
Address: ดานสาวคอย  อยู่ในบริเวณวัดภูพานอุดมธรรม บ้านดานสาวคอย ตำบลนาแก บนเทือกเขาภูพาน
Region: ภาคตะวันออกเฉียงเหนือ
Alley:  
Road:  
Subdistrict: ก้านเหลือง
District: นาแก
Province: นครพนม
Category: แหล่งท่องเที่ยวทางธรรมชาติ
Sub Type: จุดชมวิว
Facilities Contact: 
Telephone: 042 516 316
Email: 
Website: 
Facebook: 
Instagram: 
Line: 
TikTok: 
YouTube: 
Start-End: ทุกวัน 08.30 16.30น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 16.8720254, 104.4548621
UUID: 7dcb838b-8c11-4554-a3de-1086c22063a1
Created Date: 2024-09-23
Updated Date: 2024-09-23
URL: 
Published Date: 