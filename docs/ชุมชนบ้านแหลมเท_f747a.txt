Title: ชุมชนบ้านแหลมเทียน (Laem Thien Eco Museum)
Content: เป็นชุมชนเมืองท่าอีกแห่งหนึ่งที่มีความสำคัญต่อเศรษฐกิจในจังหวัดตราด เพราะเป็นแหล่งเพาะพันธุ์หอยและศูนย์รวมมรดกนิเวศทางทะเลจำนวนมาก และได้รับการตรวจสอบคุณภาพน้ำโดยสหประชาชาติให้การยอมรับว่าเป็นแหล่งหอยสะอาด ซึ่งทางชุมชนบ้านแหลมเทียนได้ร่วมกับศูนย์วิจัยและพัฒนาประมงชายฝั่งตราดเพาะเลี้ยงและขยายพันธุ์สัตว์ทะเลเพื่อรักษาความสมดุลของทรัพยากรนิเวศทางทะเลบริเวณชายฝั่งและหมู่เกาะต่างๆ ทำให้อัตลักษณ์ของตัวแบบอีโค่มิวเซียมบ้านแหลมเทียน คือ อีโค่มิวเซียมเพื่อปลูกฝังพฤติกรรมการกินเชิงอนุรักษ์ กล่าวคือนอกจากชุมชนบ้านแหลมเทียนจะมีฟาร์มหอยซึ่งผู้มาเยือนสามารถล่องแพกินหอยนางรมสดๆ พร้อมกับได้ชมทัศนียภาพที่สวยงามของทะเลอ่าวตราดแล้ว ชุมชนยังเน้นการทดแทนทรัพยากรที่นำออกไปใช้ด้วยการมอบภารกิจให้ผู้มาเยือนนำพวง ลูกหอยกลับไปเพาะเลี้ยงคืนในฟาร์มอีกด้วย ในกระบวนการดังกล่าวมีการเสริมสร้างวิชาชีพให้กลุ่มเยาวชนสามารถสร้างรายได้ให้แก่ครอบครัวด้วยการทำฟาร์มหอย การปล่อยกุ้งทะเล การทำธนาคารปู และร่วมกับศูนย์วิจัยและพัฒนาชายฝั่งตราดในการเพาะเลี้ยงสาหร่ายพวงองุ่นเพื่อใช้ในกิจกรรมสปาอีกด้วย นอกจากนี้ สิ่งที่น่าสนใจอีกประการหนึ่งก็คือการเรียนรู้วงจรชีวิตของ  ปูใบ้  และภูมิปัญญาของชาวตราดที่รู้จักวิธีการปลดแต่ก้ามของปูใบ้เพื่อนำมารับประทาน โดยปล่อยปูกลับสู่ธรรมชาติเพื่อให้ก้ามงอกและสามารถนำกลับมารับประทานได้ใหม่

Nearby Location: จากสามแยกหนองเสม็ดประมาณ 22.5 กม.
Address: 103 หมู่ 1
Region: ภาคตะวันออก
Alley:  
Road:  
Subdistrict: ชำราก
District: เมืองตราด
Province: ตราด
Category: แหล่งท่องเที่ยวทางประวัติศาสตร์ และวัฒนธรรม
Sub Type: ศูนย์การเรียนรู้ฯ (เกี่ยวกับกิจกรรม ผลิตภัณฑ์ และภูมิปัญญาในท้องถิ่น)
Facilities Contact: 
Telephone: 08 4348 7788
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เปิดบริการทุกวัน 09.00  16.00 น.
Activity: 
Suitable Duration: 
Fee (TH): 
Fee (TH Kid): 
Fee (EN): 
Fee (EN Kid): 
Remark: 
Location: 12.0867802, 102.5729449
UUID: de0cc2a6-23eb-46a6-9039-ea0a4a54272b
Created Date: 2024-09-23
Updated Date: 2024-09-23
URL: 
Published Date: 