Title: บ้านมหาอำมาตย์เอก เจ้าพระยาสุรสีห์วิสิษฐศักดิ์ (เชย กัลยาณมิตร)
Content: เจ้าพระยาสุรสีห์วิสิษฐศักดิ์ (เชย กัลยาณมิตร)  ท่านเจ้าคุณ  อดีตข้าหลวงใหญ่มณฑลพายัพ อดีตเสนาบดีกระทรวงมหาดไทยคนที่ 2 ผู้มีชีวิตรุ่งโรจน์ใต้ร่มพระบารมีของพระมหากษัตริยาธิราชเจ้าถึง 5 แผ่นดิน ถือกำเนิดในรัชกาลที่ 4 ดำรงตนด้วยชีพชอบ ซื่อสัตย์ ปฏิบัติหน้าที่ราชการเต็มความสามารถและจงรักภักดีเป็นที่ไว้วางพระราชหฤทัยให้หน้าที่ราชการสำคัญอย่างใกล้ชิดใต้เบื้องพระยุคลบาทในสมัยรัชกาลที่ 5 &ndash; 6 ในการปฏิรูปประเทศให้ทันสมัย ท่านได้พักอาศัยนิวาสสถานเมืองลับแลในบั้นปลายของชีวิต ประมาณปลาย พ.ศ.2481จนถึงแก่อสัญกรรม เมื่อวันที่ 9 กุมภาพันธ์ 2485 (ช่วงสงครามโลกครั้งที่ 2) ณ นิวาสสถานเมืองลับแล ซึ่งสร้างโดยพระยากัลยาณวัฒนวิศิษฎ์ (เชียร กัลยาณมิตร) บุตรชายคนที่ 4 สร้างในสมัย ร.6 ประมาณ พ.ศ.2461 2468 เป็นเรือนไม้สักทองโบราณทรงปั้นหยาแบบผสมผสานยุโรป สถาปัตยกรรมแบบโคโลเนียลสไตล์ที่ประยุกต์กับลักษณะพื้นเมืองเพื่อให้เหมาะกับสภาพอากาศเฉพาะพื้นที่ ภายในบริเวณบ้านมีสิ่งที่น่าสนใจให้ชม เช่น เอกสารสำคัญ ที่บันทึกเรื่องราวการบริหารราชการแผ่นดินก่อนพุทธศักราช 2475 และยังมีหนังสือสำคัญ เฟอร์นิเจอร์ ประติมากรรม ข้าวของเครื่องใช้ ภาพถ่ายโบราณ ที่เป็นข้อมูลศึกษาทางประวัติศาสตร์ได้เป็นอย่างดี แหล่งท่องเที่ยวเชิงประวัติศาสตร์บ้านเจ้าพระยาสุรสีห์วิสิษฐศักดิ์ ตั้งอยู่หลังโรงเรียนพนมมาศพิทยากร ตำบลศรีพนมมาศ อำเภอลับแล จังหวัดอุตรดิตถ์ เปิดให้บริการตั้งแต่วันที่ 22 กุมภาพันธ์นี้ เป็นต้นไป สามารถติดตามข้อมูลข่าวสารและติดต่อขอเข้าชมได้ที่ Facebook แหล่งท่องเที่ยวเชิงประวัติศาสตร์ บ้านเจ้าพระยาสุรสีห์วิสิษฐศักดิ์ เบอร์โทร 06 3289 5564 โดยเปิดให้บริการทุกวัน

Nearby Location: ตั้งอยู่หลังโรงเรียนพนมมาศพิทยากร ตำบลศรีพนมมาศ อำเภอลับแล จังหวัดอุตรดิตถ์
Address: 
Region: ภาคเหนือ
Alley: 
Road: 
Subdistrict: ชัยจุมพล
District: ลับแล
Province: อุตรดิตถ์
Category: แหล่งท่องเที่ยวทางประวัติศาสตร์ และวัฒนธรรม
Sub Type: พิพิธภัณฑ์
Facilities Contact: 
Telephone: 06 3289 5564 
Email: 
Website: 
Facebook: 
Instagram: 
Line: 
TikTok: 
YouTube: 
Start-End: เวลา 08.30   16.30 น.
Activity: 
Suitable Duration: 
Fee (TH): 0.0
Fee (TH Kid): 0.0
Fee (EN): 0.0
Fee (EN Kid): 0.0
Remark: 
Location: 17.653149748974375,100.03734164762112
UUID: 40609343-15bb-4ae9-b03f-c519f70b8baa
Created Date: 2024-09-23
Updated Date: 2024-09-23
URL: 
Published Date: 